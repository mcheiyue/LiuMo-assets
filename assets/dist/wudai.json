[
  {
    "title": "花间集",
    "author": "赵崇祚",
    "content": "武德军节度判官司欧陽炯[1]撰镂玉雕琼[2]，拟化工[3]而迥巧；裁花剪叶，夺春艳以争鲜。是以唱云谣则金母词清[4]，挹霞醴则穆王心醉[5]。名高《白雪》[6]，声声而自合鸾歌[7]；响遏行云，字字而偏谐凤律[8]。《杨柳》《大堤》[9]之句，乐府相传；《芙蓉》《曲渚》之篇，豪家自制。莫不争高门下，三千玳帽之簪[10]；竞富尊前，数十珊瑚之树[11]。则有绮筵公子，绣幌佳人，递叶叶之花笺，文抽丽锦；举纤纤之玉指，拍按香檀[12]。不无清绝之词，用助娇娆之态。自南朝之宫体[13]，扇北里[14]之倡风。何止言之不文[15]，所谓秀而不实。有唐已降，率土之滨[16]，家家之香径春风，宁寻越艳；处处之红楼夜月，自锁嫦娥。在明皇朝[17]，则有李太白之应制[18]《清平乐》词四首，近代温飞卿复有《金筌集》，迩来[19]作者，无愧前人。今卫尉少卿字弘基[20]，以拾翠洲边，自得羽毛之异；织绡泉底，独殊机杼之功。广会众宾，时延[21]佳论。因集近来诗客曲子词[22]五百首，分为十卷。以炯[23]粗预知音，辱请命题，仍为叙引。昔郢人有歌《陽春》者，号为绝唱，乃命之为《花间集》。庶使西园[24]英哲，用姿羽盖[25]之欢；南国婵娟，休唱莲舟之引[26]。时大蜀广政三年[27]夏四月日叙。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其一",
    "author": "温庭筠",
    "content": "小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其二",
    "author": "温庭筠",
    "content": "水晶帘里玻璃枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其三",
    "author": "温庭筠",
    "content": "蕊黄无限当山额，宿妆隐笑纱窗隔。相见牡丹时，暂来还别离。翠钗金作股，钗上蝶双舞。心事竟谁知，月明花满枝。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其四",
    "author": "温庭筠",
    "content": "翠翘金缕双鸂鶒，水纹细起春池碧。池上海棠梨，雨晴红满枝。绣衫遮笑靥，烟草粘飞蝶。青琐对芳菲，玉关音信稀。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其五",
    "author": "温庭筠",
    "content": "杏花含露团香雪，绿杨陌上多离别。灯在月胧明，觉来闻晓莺。玉钩褰翠幕，妆浅旧眉薄。春梦正关情，镜中蝉鬓轻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其六",
    "author": "温庭筠",
    "content": "玉楼明月长相忆，柳丝袅娜春无力。门外草萋萋，送君闻马嘶。画罗金翡翠，香烛消成泪。花落子规啼，绿窗残梦迷。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其七",
    "author": "温庭筠",
    "content": "凤凰相对盘金缕，牡丹一夜经微雨。明镜照新妆，鬓轻双脸长。画楼相望久，栏外垂丝柳。音信不归来，社前双燕回。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其八",
    "author": "温庭筠",
    "content": "牡丹花谢莺声歇，绿杨满院中庭月。相忆梦难成，背窗灯半明。翠钿金压脸，寂寞香闺掩。人远泪阑干，燕飞春又残。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其九",
    "author": "温庭筠",
    "content": "满宫明月梨花白，故人万里关山隔。金雁一双飞，泪痕沾绣衣。小园芳草绿，家住越溪曲。杨柳色依依，燕归君不归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其十",
    "author": "温庭筠",
    "content": "宝函钿雀金鸂鶒，沉香阁上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其十一",
    "author": "温庭筠",
    "content": "南园满地堆轻絮，愁闻一霎清明雨。雨后却斜陽，杏花零落香。无言匀睡脸，枕上屏山掩。时节欲黄昏，无聊独倚门。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其十二",
    "author": "温庭筠",
    "content": "夜来皓月才当午，重帘悄悄无人语。深处麝烟长，卧时留薄妆。当年还自惜，往事那堪忆。花落月明残，锦衾知晓寒。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其十三",
    "author": "温庭筠",
    "content": "雨暗夜合玲珑日，万枝香袅红丝拂。闲梦忆金堂，满庭萱草长。绣帘垂簏簌，眉黛远山绿。春水渡溪桥，凭栏魂欲消。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮 其十四",
    "author": "温庭筠",
    "content": "竹风轻动庭除冷，珠帘月上玲珑影。山枕隐秾妆，绿檀金凤凰。两蛾愁黛浅，故国吴宫远。春恨正关情，画楼残点声。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其一",
    "author": "温庭筠",
    "content": "柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其二",
    "author": "温庭筠",
    "content": "星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚栏望，还似去年惆怅。春欲暮，思无穷，旧欢如梦中。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其三",
    "author": "温庭筠",
    "content": "金雀钗，红粉面，花里暂时相见。如我意，感君怜，此情须问天。香作穗，蜡成泪，还似两人心意。山枕腻，锦衾寒，觉来更漏残。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其四",
    "author": "温庭筠",
    "content": "相见稀，相忆久，眉浅淡烟如柳。垂翠幕，结同心，待郎熏绣衾。城上月，白如雪，蝉鬓美人愁绝。宫树暗，鹊桥横，玉签初报明。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其五",
    "author": "温庭筠",
    "content": "背江楼，临海月，城上角声呜咽。堤柳动，岛烟昏，两行征雁分。京口路，归帆渡，正是芳菲欲度。银烛尽，玉绳低，一声村落鸡。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子 其六",
    "author": "温庭筠",
    "content": "玉炉香，红蜡泪，偏照画堂秋思。眉黛薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "归国遥·香玉",
    "author": "温庭筠",
    "content": "香玉，翠凤宝钗垂簏簌，胜金粟，越罗春水绿。画堂照帘残烛，梦余更漏促。谢娘无限心曲，晓屏山断续。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "归国遥·双脸",
    "author": "温庭筠",
    "content": "双脸，小凤战蓖金飐艳。舞衣无力风敛，藕丝秋色染。锦帐绣帷斜掩，露珠清晓簟。粉心黄蕊花靥，黛眉山两点。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·花映柳条",
    "author": "温庭筠",
    "content": "花映柳条，闲向绿萍池上。凭栏干，窥细浪，雨萧萧。近来音信两疏索，洞房空寂寞。掩银屏，垂翠箔，度春宵。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·日映纱窗",
    "author": "温庭筠",
    "content": "日映纱窗，金鸭小屏山碧。故乡春，烟霭隔，背兰釭。宿妆惆怅倚高阁，千里云影薄。草初齐，花又落，燕双双。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·楚女不归",
    "author": "温庭筠",
    "content": "楚女不归，楼枕小河春水。月孤明，风又起，杏花稀。玉钗斜簪云鬟髻，裙上金缕凤。八行书，千里梦，雁南归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·罗带惹香",
    "author": "温庭筠",
    "content": "罗带惹香，犹系别时红豆。泪痕新，金缕旧，断离肠。一双娇燕语雕梁，还是去年时节。绿陰浓，芳草歇，柳花狂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·汉使昔年离别",
    "author": "温庭筠",
    "content": "汉使昔年离别。攀弱柳，折寒梅，上高台。千里玉关春雪，雁来人不来。羌笛一声愁绝，月徘徊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·海燕欲飞调羽",
    "author": "温庭筠",
    "content": "海燕欲飞调羽。萱草绿，杏花红，隔帘栊。双鬓翠霞金缕，一枝春艳浓。楼上月明三五，琐窗中。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·细雨晓莺春晚",
    "author": "温庭筠",
    "content": "细雨晓莺春晚。人似玉，柳如眉，正相思。罗幕翠帘初卷，镜中花一枝。肠断塞门消息，雁来稀。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·宜春苑外最长条",
    "author": "温庭筠",
    "content": "宜春苑外最长条，闲袅春风伴舞腰。正是玉人肠绝处，一渠春水赤栏桥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·南内墙东御路傍",
    "author": "温庭筠",
    "content": "南内墙东御路傍，须知春色柳丝黄。杏花未肯无情思，何事行人最断肠。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·苏小门前柳万条",
    "author": "温庭筠",
    "content": "苏小门前柳万条，毵毵金线拂平桥。黄莺不语东风起，深闭朱门伴舞腰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·金缕毵毵碧瓦沟",
    "author": "温庭筠",
    "content": "金缕毵毵碧瓦沟，六宫眉黛惹香愁。晚来更带龙池雨，半拂栏干半入楼。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·馆娃宫外邺城西",
    "author": "温庭筠",
    "content": "馆娃宫外邺城西，远映征帆近拂提。系得王孙归意切，不关芳草绿萋萋。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·两两黄鹂色似金",
    "author": "温庭筠",
    "content": "两两黄鹂色似金，袅枝啼露动芳音。春来幸自长如线，可惜牵缠荡子心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·御柳如丝映九重",
    "author": "温庭筠",
    "content": "御柳如丝映九重，凤凰窗映绣芙蓉。景陽楼畔千条路，一面新妆等晓风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·织锦机边莺语频",
    "author": "温庭筠",
    "content": "织锦机边莺语频，停梭垂泪忆征人。塞门三月犹萧索，纵有垂杨未觉春。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·手里金鹦鹉",
    "author": "温庭筠",
    "content": "手里金鹦鹉，胸前绣凤凰。偷眼暗形相，不如从嫁与，作鸳鸯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·似带如丝柳",
    "author": "温庭筠",
    "content": "似带如丝柳，团酥握雪花。帘卷玉钩斜，九衢尘欲暮，逐香车。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·鬓堕低梳髻",
    "author": "温庭筠",
    "content": "鬓堕低梳髻，连娟细扫眉。终日两相思，为君憔悴尽，百花时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·脸上金霞细",
    "author": "温庭筠",
    "content": "脸上金霞细，眉间翠钿深。倚枕覆鸳衾，隔帘莺百啭，感君心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·扑蕊添黄子",
    "author": "温庭筠",
    "content": "扑蕊添黄子，呵花满翠鬟。鸳枕映屏山，明月三五夜，对芳颜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·转盼如波眼",
    "author": "温庭筠",
    "content": "转盼如波眼，娉婷似柳腰。花里暗相招，忆君肠欲断，恨春宵。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·懒拂鸳鸯枕",
    "author": "温庭筠",
    "content": "懒拂鸳鸯枕，休缝翡翠裙。罗帐罢炉熏，近来心更切，为思君。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·河上望丛柯",
    "author": "温庭筠",
    "content": "河上望丛柯，庙前春雨来时。楚山无限鸟飞迟，兰棹空伤别离。何处杜鹃啼不歇，艳红开尽如血。蝉鬓美人愁绝，百花芳草佳节。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·孤庙对寒潮",
    "author": "温庭筠",
    "content": "孤庙对寒潮，西陵风雨萧萧。谢娘惆怅倚兰桡，泪流玉箸千条。暮天愁听思归乐，早梅香满山郭。回首两情萧索，离魂何处飘泊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·铜鼓赛神来",
    "author": "温庭筠",
    "content": "铜鼓赛神来，满庭幡盖徘徊。水村江浦过风雷，楚山如画烟开。离别橹声空萧索，玉容惆怅妆薄。青麦燕飞落落，卷帘愁对珠阁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·含娇含笑",
    "author": "温庭筠",
    "content": "含娇含笑，宿翠残红窈窕。鬓如蝉，寒玉簪秋水，轻纱卷碧烟。雪胸鸾镜里，琪树凤楼前。寄语青娥伴，早求仙。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·霞帔云发",
    "author": "温庭筠",
    "content": "霞帔云发，钿镜仙容似雪。画愁眉，遮语回轻扇，含羞下绣帷。玉楼相望久，花洞恨来迟。早晚乘鸾去，莫相遗。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉蝴蝶·霞帔云发",
    "author": "温庭筠",
    "content": "秋风凄切伤离，行客未归时。塞外草先衰江，南雁到迟。芙蓉凋嫩脸，杨柳堕新眉。摇落使人悲，断肠谁得知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·上陽春晚",
    "author": "温庭筠",
    "content": "上陽春晚，宫女愁蛾浅。新岁清平思同辇，争那长安路远。凤帐鸳被徒熏，寂寞花锁千门。竞把黄金买赋，为妾将上明君。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·洛陽愁绝",
    "author": "温庭筠",
    "content": "洛陽愁绝，杨柳花飘雪。终日行人恣攀折，桥下流水呜咽。上马争劝离觞，南浦莺声断肠。愁杀平原年少，回首挥泪千行。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "遐方怨·凭绣槛",
    "author": "温庭筠",
    "content": "凭绣槛，解罗帷。未得君书，肠断，潇湘春雁飞。不知征马几时归，海棠花谢也，雨霏霏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "遐方怨·花半坼",
    "author": "温庭筠",
    "content": "花半坼，雨初晴。未卷珠帘，梦残，惆怅闻晓莺。宿妆眉浅粉山横，约鬟鸾镜里，绣罗轻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·莺语花舞春昼午",
    "author": "温庭筠",
    "content": "莺语花舞春昼午，雨霏微。金带枕，宫锦，凤凰帷。柳弱蝶交飞，依依。辽陽音信稀，梦中归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思帝乡·花花",
    "author": "温庭筠",
    "content": "花花，满枝红似霞。罗袖画帘肠断，卓香车。回面共人闲语，战篦金凤斜。惟有阮郎春尽，不归家。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·千万恨",
    "author": "温庭筠",
    "content": "千万恨，恨极在天涯。山月不知心里事，水风空落眼前花，摇曳碧云斜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·梳洗罢",
    "author": "温庭筠",
    "content": "梳洗罢，独倚望江楼。过尽千帆皆不是，斜晖脉脉水悠悠，肠断白苹洲。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·江畔",
    "author": "温庭筠",
    "content": "江畔，相唤。晓妆鲜，仙景个女采莲。请君莫向那岸边，少年，好花新满船。红袖摇曳逐风暖，垂玉腕，肠向柳丝断。浦南归，浦北归，莫知，晚来人已稀。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·湖上",
    "author": "温庭筠",
    "content": "湖上，闲望。雨萧萧，烟浦花桥路遥。谢娘翠蛾愁不消，终朝，梦魂迷晚潮。荡子天涯归棹远，春已晚，莺语空肠断。若耶溪，溪水西，柳堤，不闻郎马嘶。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·同伴",
    "author": "温庭筠",
    "content": "同伴，相唤。杏花稀，梦里每愁依违。仙客一去燕已飞，不归，泪痕空满衣。天际云鸟引晴远，春已晚，烟霭渡南苑。雪梅香，柳带长，小娘，转令人意伤。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "番女怨·万枝香雪开已遍",
    "author": "温庭筠",
    "content": "万枝香雪开已遍，细雨双燕。钿蝉筝，金雀扇，画梁相见。雁门消息不归来，又飞回。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "番女怨·碛南沙上惊雁起",
    "author": "温庭筠",
    "content": "碛南沙上惊雁起，飞雪千里。玉连环，金镞箭，年年征战。画楼离恨锦屏空，杏花红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·一点露珠凝冷",
    "author": "温庭筠",
    "content": "一点露珠凝冷，波影。满池塘。绿茎红艳两相乱，肠断。水风凉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·镜水夜来秋月",
    "author": "温庭筠",
    "content": "镜水夜来秋月，如雪。采莲时。小娘红粉对寒浪，惆怅。正思惟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·楚女欲归南浦",
    "author": "温庭筠",
    "content": "楚女欲归南浦，朝雨。湿愁红。小船摇漾入花里，波起。隔西风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·晴野鹭鸶飞一只",
    "author": "皇甫松",
    "content": "晴野鹭鸶飞一只，水荭花发秋江碧。刘郎此日别天仙，登绮席，泪珠滴，十二晚峰高历历。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·踯躅花开红照水",
    "author": "皇甫松",
    "content": "踯躅花开红照水，鹧鸪飞绕青山觜。行人经岁始归来，千万里，错相倚，懊恼天仙应有以。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浪淘沙·滩头细草接疏林",
    "author": "皇甫松",
    "content": "滩头细草接疏林，浪恶罾船半欲沉。宿鹭眠鸥飞旧浦，去年沙嘴是江心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浪淘沙·蛮歌豆蔻北人愁",
    "author": "皇甫松",
    "content": "蛮歌豆蔻北人愁，蒲雨杉风野艇秋。浪起鵁鶄眠不得，寒沙细细入江流。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·春入行宫映翠微",
    "author": "皇甫松",
    "content": "春入行宫映翠微，玄宗侍女舞烟丝。如今柳向空城绿，玉笛何人更把吹。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·烂漫春归水国时",
    "author": "皇甫松",
    "content": "烂漫春归水国时，吴王宫殿柳丝垂。黄莺长叫空闺畔，西子无因更得知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "摘得新·酌一卮",
    "author": "皇甫松",
    "content": "酌一卮，须教玉笛吹。锦筵红蜡烛，莫来迟。繁红一夜经风雨，是空枝。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "摘得新·摘得新",
    "author": "皇甫松",
    "content": "摘得新，枝枝叶叶春。管弦兼美酒，最关人。平生都得几十度，展香茵。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·兰烬落",
    "author": "皇甫松",
    "content": "兰烬落，屏上暗红蕉。闲梦江南梅熟日，夜船吹笛雨萧萧，人语驿边桥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·楼上寝",
    "author": "皇甫松",
    "content": "楼上寝，残月下帘旌。梦见秣陵惆怅事，桃花柳絮满江城，双髻坐吹笙。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "采莲子·菡萏香莲十顷陂",
    "author": "皇甫松",
    "content": "菡萏香莲十顷陂（举棹），小姑贪戏采莲迟（年少）。晚来弄水船头湿（举棹），更脱红裙裹鸭儿（年少）。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "采莲子·船动湖光滟滟秋",
    "author": "皇甫松",
    "content": "船动湖光滟滟秋（举棹），贪看年少信船流（年少）。无端隔水抛莲子（举棹），遥被人知半日羞（年少）。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·清晓妆成寒食天",
    "author": "韦庄",
    "content": "清晓妆成寒食天，柳球斜袅间花钿，卷帘直出画堂前。指点牡丹初绽朵，日高犹自凭朱栏，含颦不语恨春残。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·欲上秋千四体慵",
    "author": "韦庄",
    "content": "欲上秋千四体慵，拟教人送又心忪。画堂帘幕月明风。此夜有情谁不极，隔墙梨雪又玲珑，玉容憔悴惹微红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·惆怅梦余山月斜",
    "author": "韦庄",
    "content": "惆怅梦余山月斜，孤灯照壁背窗纱，小楼高阁谢娘家。暗想玉容何所似，一枝春雪冻梅花，满身香雾簇朝霞。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·绿树藏莺莺玉啼",
    "author": "韦庄",
    "content": "绿树藏莺莺玉啼，柳丝斜拂白铜堤，弄珠江上草萋萋。日暮饮归何处客，绣鞍骢马一声嘶，满身兰麝醉如泥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·夜夜相思更漏残",
    "author": "韦庄",
    "content": "夜夜相思更漏残，伤心明月凭栏干，想君思我锦衾寒。咫尺画堂深似海，忆来唯把旧书看，几时携手入长安。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·红楼别夜堪惆怅",
    "author": "韦庄",
    "content": "红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早归家，绿窗人似花。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·人人尽说江南好",
    "author": "韦庄",
    "content": "人人尽说江南好，游人只合江南老。春水碧于天，画船听雨眠。垆边人似月，皓腕凝双雪。未老莫还乡，还乡须断肠。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·如今却忆江南乐",
    "author": "韦庄",
    "content": "如今却忆江南乐，当时年少春衫薄。骑马倚斜桥，满楼红袖招。翠屏金屈曲，醉入花丛宿。此度见花枝，白头誓不归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·劝君今夜须沉醉",
    "author": "韦庄",
    "content": "劝君今夜须沉醉，樽前莫话明朝事。珍重主人心，酒深情亦深。须愁春漏短，莫诉金杯满。遇酒且呵呵，人生能几何。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·洛陽城里春光好",
    "author": "韦庄",
    "content": "洛陽城里春光好，洛陽才子他乡老。柳暗魏王堤，此时心转迷。桃花春水绿，水上鸳鸯浴。凝恨对残晖，忆君君不知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "归国遥·春欲暮",
    "author": "韦庄",
    "content": "春欲暮，满地落花红带雨。惆怅玉笼鹦鹉，单栖无伴侣。南望去程何许，问花花不语。早晚得同归去，恨无双翠羽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "归国遥·金翡翠",
    "author": "韦庄",
    "content": "金翡翠，为我南飞传我意。罨画桥边春水，几年花下醉。别后只知相愧，泪珠难远寄。罗幕绣帷鸳被，旧欢如梦里。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "归国遥·春欲晚",
    "author": "韦庄",
    "content": "春欲晚，戏蝶游蜂花烂漫。日落谢家池馆，柳丝金缕断。睡觉绿鬟风乱，画屏云雨散。闲倚博山长叹，泪流沾皓腕。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·绿槐陰里黄莺语",
    "author": "韦庄",
    "content": "绿槐陰里黄莺语，深院无人春昼午。画帘垂，金凤舞，寂寞绣屏香一炷。碧天云，无定处，空有梦魂来去。夜夜绿窗风雨，断肠君信否。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·别来半岁音书绝",
    "author": "韦庄",
    "content": "别来半岁音书绝，一寸离肠千万结。难相见，易相别，又是玉楼花似雪。暗相思，无处说，惆怅夜来烟月。想得此时情切，泪沾红袖黦。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·绝代佳人难得",
    "author": "韦庄",
    "content": "绝代佳人难得，倾国，花下见无期。一双愁黛远山眉，不忍更思惟。闲掩翠屏金凤，残梦，罗幕画堂空。碧天无路信难通，惆怅旧房栊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·记得那年花下",
    "author": "韦庄",
    "content": "记得那年花下，深夜，初识谢娘时。水堂西面画帘垂，携手暗相期。惆怅晓莺残月，相别，从此隔音尘。如今俱是异乡人，相见更无因。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·春愁南陌",
    "author": "韦庄",
    "content": "春愁南陌，故国音书隔。细雨霏霏梨花白，燕拂画帘金额。尽日相望王孙，尘满衣上泪痕。谁向桥边吹笛，驻马西望销魂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·野花芳草",
    "author": "韦庄",
    "content": "野花芳草，寂寞关山道。柳吐金丝莺语早，惆怅香闺暗老。罗带悔结同心，独凭朱栏思深。梦觉半床斜月，小窗风触鸣琴。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·何处游女",
    "author": "韦庄",
    "content": "何处游女，蜀国多云雨。云解有情花解语，窣地绣罗金缕。妆成不整金钿，含羞待月秋千。住在绿槐陰里，门临春水桥边。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·莺啼残月",
    "author": "韦庄",
    "content": "莺啼残月，绣阁香灯灭。门外马嘶郎欲别，正是落花时节。妆成不画蛾眉，含愁独倚金扉。云路香尘莫扫，扫即郎去归迟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望远行·欲别无言倚画屏",
    "author": "韦庄",
    "content": "欲别无言倚画屏，含恨暗伤情。谢家庭树锦鸡鸣，残月落边城。人欲别，马频嘶，绿槐千里长堤。出门芳草路萋萋，云雨别来易东西。不忍别君后，却入旧香闺。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "谒金门·春漏促",
    "author": "韦庄",
    "content": "春漏促，金烬暗挑残烛。一夜帘前风撼竹，梦魂相断续。有个娇娆如玉，夜夜绣屏孤宿。宋袍琵琶寻旧曲，远山眉黛绿。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "谒金门·空相忆",
    "author": "韦庄",
    "content": "空相忆，无计得传消息。天上嫦娥人不识，寄书何处觅。新睡觉来无力，不忍把伊书迹。满院落花春寂寂，断肠芳草碧。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·恩重娇多情易伤",
    "author": "韦庄",
    "content": "恩重娇多情易伤，漏更长，解鸳鸯。朱唇未动，先觉口脂香。缓揭绣衾抽皓腕，移凤枕，枕潘郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·髻鬟狼藉黛眉长",
    "author": "韦庄",
    "content": "髻鬟狼藉黛眉长，出兰房，别檀郎。角声呜咽，星斗渐微茫。露冷月残人未起，留不住，泪千行。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·何处",
    "author": "韦庄",
    "content": "何处，烟雨，隋堤春暮。柳色葱笼，画桡金缕，翠旗高颭香风，水光融。青娥殿脚春妆媚，轻云里，绰约司花妓。江都宫阙，清淮月映迷楼，古今愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·春晚",
    "author": "韦庄",
    "content": "春晚，风暖，锦城花满。狂杀游人，玉鞭金勒，寻胜驰骤轻尘，惜良晨。翠娥争劝临邛酒，纤纤手，拂面垂丝柳。归时烟里，钟鼓正是黄昏，暗销魂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·锦浦",
    "author": "韦庄",
    "content": "锦浦，春女，绣衣金缕。雾薄云轻，花深柳暗，时节正是清明，雨初晴。玉鞭魂断烟霞路，莺莺语，一望巫山雨。香尘隐映，遥见翠槛红楼，黛眉愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·怅望前回梦里期",
    "author": "韦庄",
    "content": "怅望前回梦里期，看花不语苦寻思。露桃花里小腰肢，眉眼细，鬓云垂，唯有多情宋玉知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·深夜归来长酩酊",
    "author": "韦庄",
    "content": "深夜归来长酩酊，扶入流苏犹未醒。醺醺酒气麝兰和，惊睡觉，笑呵呵，长道人生能几何。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·蟾彩霜华夜不分",
    "author": "韦庄",
    "content": "蟾彩霜华夜不分，天外鸿声枕上闻，绣衾香冷懒重熏。人寂寂，叶纷纷，才睡依前梦见君。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·梦觉云屏依旧空",
    "author": "韦庄",
    "content": "梦觉云屏依旧空，杜鹃声咽隔帘栊，玉郎薄倖去无踪。一日日，恨重重，泪界莲腮两线红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·金似衣裳玉似身",
    "author": "韦庄",
    "content": "金似衣裳玉似身，眼如秋水鬓如云，霞裙月帔一群群。来洞口，望烟分，刘阮不归春日曛。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·人汹汹",
    "author": "韦庄",
    "content": "人汹汹，鼓冬冬，襟袖五更风。大罗天上月朦胧，骑马上虚空。香满衣，云满路，鸾凤绕身飞舞。霓旌绛节一群群，引见玉华君。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·街鼓动",
    "author": "韦庄",
    "content": "街鼓动，禁城开，天上探人回，凤衔金榜出云来，平地一声雷。莺已迁，龙已化，一夜满城车马。家家楼上簇神仙，争看鹤冲天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思帝乡·云髻坠",
    "author": "韦庄",
    "content": "云髻坠，凤钗垂。髻坠钗垂无力，枕函欹。翡翠屏深月落，漏依依。说尽人间天上，两心知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思帝乡·春日游",
    "author": "韦庄",
    "content": "春日游，杏花吹满头。陌上谁家年少，足风流。妾拟将身嫁与，一生休。纵被无情弃，不能羞！",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·烛尽香残帘半卷",
    "author": "韦庄",
    "content": "烛尽香残帘半卷，梦初惊。花欲谢，深夜，月胧明。何处按歌声，轻轻。舞衣尘暗生，负春情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·碧沼红芳烟雨静",
    "author": "韦庄",
    "content": "碧沼红芳烟雨静，倚兰桡。垂玉珮，交带，袅纤腰。鸳梦隔星桥，迢迢。越罗香暗销，坠花翘。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "上行杯·芳草灞陵春岸",
    "author": "韦庄",
    "content": "芳草灞陵春岸，柳烟深，满楼弦管，一曲离声肠寸断。今日送君千万，红楼玉盘金镂盏，须劝珍重意，莫辞满。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "上行杯·白马玉鞭金辔",
    "author": "韦庄",
    "content": "白马玉鞭金辔，少年郎，离别容易，迢递去程千万里。惆怅异乡云水，满酌一杯劝和泪，须愧珍重意，莫辞醉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·四月十七",
    "author": "韦庄",
    "content": "四月十七，正是去年今日。别君时，忍泪佯低面，含羞半敛眉。不知魂已断，空有梦相随。除却天边月，没人知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·昨夜夜半",
    "author": "韦庄",
    "content": "昨夜夜半，枕上分明梦见：语多时，依旧桃花面，频低柳叶眉。半羞还半喜，欲去又依依。觉来知是梦，不胜悲。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·钟鼓寒",
    "author": "韦庄",
    "content": "钟鼓寒，楼阁暝，月照古桐金井。深院闭，小庭空，落花香露红。烟柳重，春雾薄，灯背水窗高阁。闲倚户，暗沾衣，待郎郎不归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·月落星沉",
    "author": "韦庄",
    "content": "月落星沉，楼上美人春睡。绿云倾，金枕腻，画屏深。子规啼破相思梦，曙色东方才动。柳烟轻，花露重，思难任。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "木兰花·独上小楼春欲暮",
    "author": "韦庄",
    "content": "独上小楼春欲暮，愁望玉关芳草路。消息断，不逢人，欲敛细眉归绣户。坐看落花空叹息，罗袂湿斑红泪滴。千山万水不曾行，魂梦欲教何处觅。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·一闭昭陽春又春",
    "author": "韦庄",
    "content": "一闭昭陽春又春，夜寒宫漏永，梦君恩。昏思陈事暗消魂，罗衣湿，红袂有啼痕。歌吹隔重阍，绕庭芳草绿，倚长门。万般惆怅向谁论？凝情立，宫殿欲黄昏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·红蓼渡头秋正雨",
    "author": "薛昭蕴",
    "content": "红蓼渡头秋正雨，印沙鸥迹自成行，整鬟飘袖野风香。不语含颦深浦里，几回愁煞棹船郎，燕归帆尽水茫茫。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·钿匣菱花锦带垂",
    "author": "薛昭蕴",
    "content": "钿匣菱花锦带垂，静临栏槛卸头时，约鬟低珥算归期。茂苑草青湘渚阔，梦余空有漏依依，二年终日损芳菲。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·粉上依稀有泪痕",
    "author": "薛昭蕴",
    "content": "粉上依稀有泪痕，郡庭花落欲黄昏，远情深恨与谁论。记得去年寒食日，延秋门外卓金轮，日斜人散暗消魂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·握手河桥柳似金",
    "author": "薛昭蕴",
    "content": "握手河桥柳似金，蜂须轻惹百花心，蕙风兰思寄清琴。意满便同春水满，情深还似酒杯深，楚烟湘月两沉沉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·帘下三间出寺墙",
    "author": "薛昭蕴",
    "content": "帘下三间出寺墙，满街垂杨绿陰长，嫩红轻翠间浓妆。瞥地见时犹可可，却来闲处暗思量，如今情事隔仙乡。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·江馆清秋缆客船",
    "author": "薛昭蕴",
    "content": "江馆清秋缆客船，故人相送夜开筵，麝烟兰焰簇花钿。正是断魂迷楚雨，不堪离恨咽湘弦，月高霜白水连天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·倾国倾城恨有余",
    "author": "薛昭蕴",
    "content": "倾国倾城恨有余，几多红泪泣姑苏，倚风凝睇雪肌肤。吴主山河空落日，越王宫殿半平芜，藕花菱蔓满重湖。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·越女淘金春水上",
    "author": "薛昭蕴",
    "content": "越女淘金春水上，步摇云鬓珮鸣璫，渚风江草又清香。不为远山凝翠黛，只应含恨向斜陽，碧桃花谢忆刘郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·残蟾落",
    "author": "薛昭蕴",
    "content": "残蟾落，晓钟鸣，羽化觉身轻。乍无春睡有余酲，杏苑雪初晴。紫陌长，襟袖冷，不是人间风景。回看尘土似前生，休羡谷中莺。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·金门晓",
    "author": "薛昭蕴",
    "content": "金门晓，玉京春，骏马骤轻尘。桦烟深处白衫新，认得化龙身。九陌喧，千户启，满袖桂香风细。杏园欢宴曲江滨，自此占芳辰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·清明节",
    "author": "薛昭蕴",
    "content": "清明节，雨晴天，得意正当年。马骄泥软绵连乾，香袖半笼鞭。花色融，人竞赏，尽是绣鞍朱鞅。日斜无计更留连，归路草和烟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·春到长门春草青",
    "author": "薛昭蕴",
    "content": "春到长门春草青，玉阶华露滴，月胧明。东风吹断紫箫声，宫漏促，帘外晓啼莺。愁极梦难成，红妆流宿泪，不胜情。手挼裙带绕阶行，思君切，罗幌暗尘生。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·秋到长门秋草黄",
    "author": "薛昭蕴",
    "content": "秋到长门秋草黄，画梁双燕去，出宫墙。玉箫无复理霓裳，金蝉坠，鸾镜掩休妆。忆昔在昭陽，舞衣红绶带，绣鸳鸯。至今犹惹御炉香，魂梦断，愁听漏更长。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "离别难·宝马晓鞲雕鞍",
    "author": "薛昭蕴",
    "content": "宝马晓鞲雕鞍，罗帷乍别情难。那堪春景媚，送君千万里。半妆珠翠落，露华寒。红蜡烛，青丝曲，偏能钩引泪阑干。良夜促，香尘绿，魂欲迷，檀眉半敛愁低。未别心先咽，欲语情难说。出芳草，路东西。摇袖立，春风急，樱花杨柳雨凄凄。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "相见欢·罗襦绣袂香红",
    "author": "薛昭蕴",
    "content": "罗襦绣袂香红，画堂中。细草平沙番马，小屏风。卷罗幕，凭妆阁，思无穷。暮雨轻烟魂断，隔帘栊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉公子·慢绾青丝发",
    "author": "薛昭蕴",
    "content": "慢绾青丝发，光砑吴绫袜。床上小熏笼，韶州新退红。叵耐无端处，捻得从头污。恼得眼慵开，问人闲事来。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·求仙去也",
    "author": "薛昭蕴",
    "content": "求仙去也，翠钿金篦尽舍，入崖峦。雾卷黄罗帔，云雕白玉冠。野烟溪洞冷，林月石桥寒。静夜松风下，礼天坛。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·云罗雾縠",
    "author": "薛昭蕴",
    "content": "云罗雾縠，新授明威法籙，降真函。髻绾青丝发，冠抽碧玉簪。往来云过五，去往岛经三。正遇刘郎使，启瑶缄。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "谒金门·春满院",
    "author": "薛昭蕴",
    "content": "春满院，叠损罗衣金线。睡觉水晶帘未卷，檐前双语燕。斜掩金铺一扇，满地落花千片。早是相思肠欲断，忍教频梦见。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·解冻风来末上青",
    "author": "牛峤",
    "content": "解冻风来末上青，解垂罗袖拜卿。无端袅娜临官路，舞送行人过一生。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·吴王宫里色偏深",
    "author": "牛峤",
    "content": "吴王宫里色偏深，一簇纤条万缕金。不愤钱塘苏小小，引郎松下结同心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·桥北桥南千万条",
    "author": "牛峤",
    "content": "桥北桥南千万条，恨伊张绪不相饶。金羁白马临风望，认得杨家静婉腰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·狂雪随风扑马飞",
    "author": "牛峤",
    "content": "狂雪随风扑马飞，惹烟无力被春欺。莫教移入灵和殿，宫女三千又妒伊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·袅翠笼烟拂暖波",
    "author": "牛峤",
    "content": "袅翠笼烟拂暖波，舞裙新染麹尘罗。章华台畔隋堤上，傍得春风尔许多。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·绿云高髻",
    "author": "牛峤",
    "content": "绿云高髻，点翠匀红时世。月如眉。浅笑含双靥，低声唱小词。眼看唯恐化，魂荡欲相随。玉趾回娇步，约佳期。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·锦江烟水",
    "author": "牛峤",
    "content": "锦江烟水，卓女烧春浓美。小檀霞。绣带芙蓉帐，金钗芍药花。额黄侵腻发，臂钏透红纱。柳暗莺啼处，认郎家。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·星冠霞帔",
    "author": "牛峤",
    "content": "星冠霞帔，住在蕊珠宫里。佩玎珰。明翠摇蝉翼，纤珪理宿妆。醮坛春草绿，药院杏花香。青鸟传心事，寄刘郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·双飞双舞",
    "author": "牛峤",
    "content": "双飞双舞，春昼后园莺语。卷罗帷。锦字书封了，银河雁过迟。鸳鸯排宝帐，豆蔻绣连枝。不语匀珠泪，落花时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·含泥燕",
    "author": "牛峤",
    "content": "含泥燕，飞到画堂前。占得杏梁安稳处，休轻唯有主人怜，堪羡好因缘。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "梦江南·红绣被",
    "author": "牛峤",
    "content": "红绣被，两两间鸳鸯。不是鸟中偏爱尔，为缘交颈睡南塘，全胜薄情郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "感恩多·两条红粉泪",
    "author": "牛峤",
    "content": "两条红粉泪，多少香闺意。强攀桃李枝，敛愁眉。陌上莺啼蝶舞，柳花飞。柳花飞，愿得郎心，忆家还早归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "感恩多·自从南浦别",
    "author": "牛峤",
    "content": "自从南浦别，愁见丁香结。近来情转深，忆鸳衾。几度将书托烟雁，泪盈襟。泪盈襟，礼月求天，愿君知我心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·玉楼春望晴烟灭",
    "author": "牛峤",
    "content": "玉楼春望晴烟灭，舞衫斜卷金条脱。黄鹂娇啭声初歇，杏花飘尽龙山雪。凤钗低赴节，筵上王孙愁绝。鸳鸯对含罗结，两情深夜月。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·双眉淡薄藏心事",
    "author": "牛峤",
    "content": "双眉淡薄藏心事，清夜背灯娇又醉。玉钗横，山枕腻，宝帐鸳鸯春睡美。别经时，无限意，虚道相思憔悴。莫信彩笺书里，赚人肠断字。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·星渐稀",
    "author": "牛峤",
    "content": "星渐稀，漏频转，何处轮台声怨。香阁掩，杏花红，月明杨柳风。挑锦字，记情事，惟愿两心相似。收泪语，背灯眠，玉钗横枕边。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·春夜阑",
    "author": "牛峤",
    "content": "春夜阑，更漏促，金烬暗挑残烛。惊梦断，锦屏深，两乡明月心。闺草碧，望归客，还是不知消息。辜负我，悔怜君，靠天天不闻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·南浦情",
    "author": "牛峤",
    "content": "南浦情，红粉泪，怎奈两人深意。低翠黛，卷征衣，马嘶霜叶飞。招手别，寸肠结，还是去年时节。书托雁，梦归家，觉来江月斜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望江怨·东风急",
    "author": "牛峤",
    "content": "东风急，惜别花时手频执。罗帷愁独入，马嘶残雨春芜湿。倚门立，寄语薄情郎，粉香和泪泣。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·舞裙香暖金泥凤",
    "author": "牛峤",
    "content": "舞裙香暖金泥凤，画梁语燕惊残梦。门外柳花飞，玉郎犹未归。愁匀红粉泪，眉剪春山翠。何处是辽陽，锦屏春昼长。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·柳花飞处莺声急",
    "author": "牛峤",
    "content": "柳花飞处莺声急，暗街春色香车立。金凤小帘开，脸波和恨来。今宵求梦想，难到青楼上。赢得一场愁，鸳衾谁并头。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·玉钗风动春幡急",
    "author": "牛峤",
    "content": "玉钗风动春幡急，交枝红杏笼烟泣。楼上望卿卿，窗寒新雨晴。熏炉蒙翠被，绣帐鸳鸯睡。何处有相知，羡他初画眉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·画屏重叠巫陽翠",
    "author": "牛峤",
    "content": "画屏重叠巫陽翠，楚神尚有行云意。朝暮几般心，向他情漫深。风流今古隔，虚作瞿塘客。山月照山花，梦回灯影斜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·风帘燕舞莺啼柳",
    "author": "牛峤",
    "content": "风帘燕舞莺啼柳，妆台约鬓低纤手。钗重髻盘珊，一枝红牡丹。门前行乐客，白马嘶春色。故故坠金鞭，回头应眼穿。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·绿云鬓上飞金雀",
    "author": "牛峤",
    "content": "绿云鬓上飞金雀，愁眉敛翠春烟薄。香阁掩芙蓉，画屏山几重。窗寒天欲曙，犹结同心苣。啼粉污罗衣，问郎何日归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·玉楼冰簟鸳鸯锦",
    "author": "牛峤",
    "content": "玉楼冰簟鸳鸯锦，粉融香汗流山枕。帘外辘轳声，敛眉含笑惊。柳陰烟漠漠，低鬓蝉钗落。须作一生拌，尽君今日欢。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·记得去年",
    "author": "牛峤",
    "content": "记得去年，烟暖杏园。花正发，雪飘香，江草绿，柳丝长。钿车纤手卷帘望，眉学春山样。凤钗低袅翠鬟上，落梅妆。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·紫塞月明千里",
    "author": "牛峤",
    "content": "紫塞月明千里，金甲冷，戍楼寒，梦长安。乡思望中天阔，漏残星亦残。画角数声呜咽，雪漫漫。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·春入横塘摇浅浪",
    "author": "牛峤",
    "content": "春入横塘摇浅浪，花落小园空惆怅。此情谁信为狂夫，恨翠愁红流枕上。小玉窗前嗔燕语，红泪滴窗金线缕。雁归不见报郎归，织成锦字封过与。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "西溪子·捍拨双盘金凤",
    "author": "牛峤",
    "content": "捍拨双盘金凤，蝉鬓玉钗摇动。画堂前，人不语，弦解语。弹到《昭君怨》处，翠蛾愁，不抬头。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·鵁鶄飞起郡城东",
    "author": "牛峤",
    "content": "鵁鶄飞起郡城东，碧江空，半滩风。越王宫殿，苹叶藕花中。帘卷水楼鱼浪起，千片雪，雨蒙蒙。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·极浦烟消水鸟飞",
    "author": "牛峤",
    "content": "极浦烟消水鸟飞，离筵分首时，送金卮。渡口杨花，狂雪任风吹。日暮天空波浪急，芳草岸，雨如丝。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·钿毂香车过柳堤",
    "author": "张泌",
    "content": "钿毂香车过柳堤，桦烟分处马频嘶，为他沉醉不成泥。花满驿亭香露细，杜鹃声断玉蟾低，含情无语倚楼西。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·马上凝情忆旧游",
    "author": "张泌",
    "content": "马上凝情忆旧游，照花淹竹小溪流，钿筝罗幕玉搔头。早是出门长带月，可堪分袂又经秋，晚风斜日不胜愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·独立寒阶望月华",
    "author": "张泌",
    "content": "独立寒阶望月华，露浓香泛小庭花，绣屏愁背一灯斜。云雨自从分散后，人间无路到仙家，但凭魂梦访天涯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·依约残眉理旧黄",
    "author": "张泌",
    "content": "依约残眉理旧黄，翠鬟抛掷一簪长，暖风晴日罢朝妆。闲折海棠看又捻，玉纤无力惹余香，此情谁会倚斜陽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·翡翠屏开绣幄红",
    "author": "张泌",
    "content": "翡翠屏开绣幄红，谢娥无力晓妆慵，锦帷鸳被宿香浓。微雨小庭春寂寞，燕飞莺语隔帘栊，杏花凝恨倚东风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·枕障熏炉隔绣帷",
    "author": "张泌",
    "content": "枕障熏炉隔绣帷，二年终日两相思，杏花明月始应知。天上人间何处去，旧欢新梦觉来时，黄昏微雨画帘垂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·花月香寒悄夜尘",
    "author": "张泌",
    "content": "花月香寒悄夜尘，绮筵幽会暗伤神，婵娟依约画屏人。人不见时还暂语，令才抛后爱微颦，越罗巴锦不胜春。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·偏戴花冠白玉簪",
    "author": "张泌",
    "content": "偏戴花冠白玉簪，睡容新起意沉吟，翠钿金缕镇眉心。小槛日斜风悄悄，隔帘零落杏花陰，断香轻碧锁愁深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·晚逐香车入凤城",
    "author": "张泌",
    "content": "晚逐香车入凤城，东风斜揭绣帘轻，慢回娇眼笑盈盈。消息未通何计是，便须佯醉且随行，依稀闻道太狂生。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·小市东门欲雪天",
    "author": "张泌",
    "content": "小市东门欲雪天，众中依约见神仙，蕊黄香画贴金蝉。饮散黄昏人草草，醉容无语立门前，马嘶尘烘一街烟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·烟收湘渚秋江静",
    "author": "张泌",
    "content": "烟收湘渚秋江静，蕉花露泣愁红。五云双鹤去无踪，几回魂断，凝望向长空。翠竹暗留珠泪怨，闲调宝瑟波中，花鬟月鬓绿云重。古祠深殿，香冷雨和风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·露花烟草",
    "author": "张泌",
    "content": "露花烟草，寂寞五云三岛，春正深。貌减潜消玉，香残尚惹襟。竹疏虚槛静，松密醮坛陰。何事刘郎去，信沉沉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·渺莽云水",
    "author": "张泌",
    "content": "渺莽云水，惆怅暮帆，去程迢递。夕陽芳草，千里万里，雁声无限起。梦魂悄断烟波里，心如醉。相见何处是，锦屏香冷无睡，被头多少泪。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·红杏",
    "author": "张泌",
    "content": "红杏，交枝相映，密密蒙蒙。一庭浓艳倚东风，香融，透帘栊。斜陽似共春光语，蝶争舞，更引流莺妒。魂销千片玉樽前，神仙，瑶池醉暮天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·春雨打窗",
    "author": "张泌",
    "content": "春雨打窗，惊梦觉来天气晓。画堂深，红焰小，背兰釭。酒香喷鼻懒开缸，惆怅更无人共醉。旧巢中，新燕子，语双双。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·紫陌青门",
    "author": "张泌",
    "content": "紫陌青门，三十六宫春色。御沟辇路暗相通，杏园风。咸陽沽酒宝钗空，笑指未央归去。插花走马落残红，月明中。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·相见稀",
    "author": "张泌",
    "content": "相见稀，喜相见，相见还相远。檀画荔枝红，金蔓晴蜓软。鱼雁疏，芳信断，花落庭陰晚。可怜玉肌肤，消瘦成慵懒。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思越人·燕双飞",
    "author": "张泌",
    "content": "燕双飞，莺百啭，越波堤下长桥。斗钿花筐金匣，恰舞衣罗薄纤腰。东风淡荡慵无力，黛眉愁聚春碧。满地落花无消息，月明肠断空忆。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "满宫花·花正芳",
    "author": "张泌",
    "content": "花正芳，楼似绮，寂寞上陽宫里。钿笼金销睡鸳鸯，帘冷露华珠翠。娇艳轻盈香雪腻，细雨黄莺双起。东风惆怅欲清明，公子桥边沉醉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·腻粉琼妆透碧纱",
    "author": "张泌",
    "content": "腻粉琼妆透碧纱，雪休夸。金凤搔头堕鬓斜，发交加。倚着云屏新睡觉，思梦笑。红腮隐出枕函花，有些些。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·柳色遮楼暗",
    "author": "张泌",
    "content": "柳色遮楼暗，桐花落砌香。画堂开处远风凉，高卷水晶帘额，衬斜陽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·岸柳拖烟绿",
    "author": "张泌",
    "content": "岸柳拖烟绿，庭花照日红。数声蜀魄入帘栊，惊断碧窗残梦，画屏空。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·锦荐红鸂鶒",
    "author": "张泌",
    "content": "锦荐红鸂鶒，罗衣绣凤凰。绮疏飘雪北风狂，帘幕尽垂无事，郁金香。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·碧栏干外小中庭",
    "author": "张泌",
    "content": "碧栏干外小中庭，雨初晴，晓莺声。飞絮落花，时节近清明。睡起卷帘无一事，匀面了，没心情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·浣花溪上见卿卿",
    "author": "张泌",
    "content": "浣花溪上见卿卿，脸波明，黛眉轻。绿云高绾，金族小蜻蜓。好是问他来得么？和笑道：莫多情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·古树噪寒鸦",
    "author": "张泌",
    "content": "古树噪寒鸦，满庭枫叶芦花。昼灯当午隔轻纱，画阁珠帘影斜。门外往来祈赛客，翩翩帆落天涯。回首隔江烟火，渡头三两人家。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "蝴蝶儿·蝴蝶儿",
    "author": "张泌",
    "content": "蝴蝶儿，晚春时，阿娇初着淡黄衣，倚窗学画伊。还似花间见，双双对对飞。无端和泪拭胭脂，惹教双翅垂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·鸳鸯对浴银塘暖",
    "author": "毛文锡",
    "content": "鸳鸯对浴银塘暖，水面蒲稍短。垂杨低拂麴尘波，蛛丝结网露珠多，滴圆荷。遥思桃叶吴江碧，便是天河隔。锦鳞红鬣影沉沉，相思空有梦相寻，意难任。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·宝檀金缕鸳鸯枕",
    "author": "毛文锡",
    "content": "宝檀金缕鸳鸯枕，绶带盘宫锦。夕陽低映小窗明，南园绿树语莺莺，梦难成。玉炉香暖频添炷，满地飘轻絮。珠帘不卷度沉烟，庭前间立画秋千，艳陽天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·绿树春深",
    "author": "毛文锡",
    "content": "绿树春深，燕语莺啼声断续。蕙风飘荡入芳丛，惹残红。柳丝无力袅烟空，金盏不辞须满酌。海棠花下思朦胧，醉香风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "喜迁莺·芳春景",
    "author": "毛文锡",
    "content": "芳春景，暖晴烟，乔木见莺迁。传枝偎叶语关关，飞过绮丛间。锦翼鲜，金毳软，百啭千娇相唤。碧纱窗晓怕闻声，惊破鸳鸯暖。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "赞成功·海棠未坼",
    "author": "毛文锡",
    "content": "海棠未坼，万点深红，香包缄结一熏熏。似含羞态，邀勒春风。蜂来蝶去，任绕芳丛。昨夜微雨，飘酒庭中。忽闻声滴井边桐，美人惊起，坐听晨钟。快教折取，戴玉璁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "西溪子·昨日西溪游赏",
    "author": "毛文锡",
    "content": "昨日西溪游赏，芳树奇花千样，锁春光。金樽满，听弦管，娇妓舞衫香暖。不觉到斜晖，马驮归。中兴乐豆蔻花繁烟艳深，丁香软结同心。翠鬟女，相与共淘金。红蕉叶里猩猩语，鸳鸯浦，镜中鸾舞。丝雨隔，荔枝陰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·春夜阑",
    "author": "毛文锡",
    "content": "春夜阑，春恨切，花外子规啼月。人不见，梦难见，红纱一点灯。偏怨别，是芳节，庭中丁香千结。宵雾散，晓霞晖，梁同双燕飞。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "接贤宾·香鞯镂襜五花骢",
    "author": "毛文锡",
    "content": "香鞯镂襜五花骢，值春景初融。流珠喷沫躞蹀，汗血流红。少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，从拂柳，向九陌追风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "赞浦子·锦帐添香睡",
    "author": "毛文锡",
    "content": "锦帐添香睡，金炉换夕照。懒结芙蓉带，慵拖翡翠裙。正是桃夭柳媚，那堪暮雨朝云。宋玉高唐意，裁琼欲赠君。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州遍·春光好",
    "author": "毛文锡",
    "content": "春光好，公子爱闲游，足风流。金鞍白马，雕弓宝剑，红缨锦襜出长揪。花蔽膝，玉衔头。寻芳逐胜欢宴，丝竹不曾休。美人唱，揭调是《甘州》。醉红楼。尧年舜日，乐圣永无忧。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州遍·秋风紧",
    "author": "毛文锡",
    "content": "秋风紧，平碛雁行低，阵云齐。萧萧飒飒，边声四起，愁闻戍角与征鼙。青冢北，黑山西。沙飞聚散无定，往往路人迷。铁衣冷，战马血沾蹄，破番奚。凤凰诏下，步步蹑丹梯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "纱窗恨·新春燕子还来至",
    "author": "毛文锡",
    "content": "新春燕子还来至，一双飞。垒巢泥湿时时坠，涴人衣。后园里看百花发，香风拂，绣户金扉。月照纱窗，恨依依。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "纱窗恨·双双蝶翅涂铅粉",
    "author": "毛文锡",
    "content": "双双蝶翅涂铅粉，咂花心。绮窗绣户飞来稳，画堂陰。二三月爱随飘絮，伴落花，来拂衣襟。更剪轻罗片，傅黄金。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳含烟·隋堤柳",
    "author": "毛文锡",
    "content": "隋堤柳，汴河旁。夹岸绿陰千里，龙舟凤舸木兰香，锦帆张。因梦江南春景好，一路流苏羽葆。笙歌未尽起横流，锁春愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳含烟·河桥柳",
    "author": "毛文锡",
    "content": "河桥柳，占芳春。映水含烟拂路，几回攀折赠行人，暗伤神。乐府吹为横笛曲，能使离肠断续。不如移植在金门，近天恩。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳含烟·章台柳",
    "author": "毛文锡",
    "content": "章台柳，近垂旒。低拂往来冠盖，鞭胧春色满皇州，瑞烟浮。直与路边江畔别，免被离人攀折。最怜京兆画蛾眉，叶纤时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳含烟·御沟柳",
    "author": "毛文锡",
    "content": "御沟柳，占春多。半出宫墙婀娜，有时倒影蘸轻罗，麴尘波。昨日金銮巡上苑，风亚舞腰纤软。栽培得她近皇宫，瑞烟浓。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉花间·休相问",
    "author": "毛文锡",
    "content": "休相问，怕相问，相问还添恨。春水满塘生，鸂鶒正相趁。咋夜雨霏霏，临明寒一阵。偏忆戍楼人，久绝边庭信。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉花间·深相忆",
    "author": "毛文锡",
    "content": "深相忆，莫相忆，相忆情难极。银汉是红墙，一带遥相隔。金盘珠露滴，两岸榆花白。风摇玉佩清，今夕为何夕。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣沙溪·春水轻波浸绿苔",
    "author": "毛文锡",
    "content": "春水轻波浸绿苔，楷杷洲上紫檀开。晴天眠沙鸂鶒稳，暖相偎。罗袜生尘游女过，有人逢着弄珠回。兰麝飘香初解佩，忘归来。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·七夕年年信不违",
    "author": "毛文锡",
    "content": "七夕年年信不违，银河清浅白云微，蟾光鹊影伯劳飞。每恨蟪蛄怜婺女，几回娇妒下鸳机，今宵嘉会两依依。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "月宫春·水晶宫里桂花开",
    "author": "毛文锡",
    "content": "水晶宫里桂花开，神仙探几回。红芳金蕊绣重台，低倾玛瑙杯。玉兔银蟾争夺护，嫦娥姹女戏相偎。遥听钧天九奏，玉皇亲看来。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "恋情深·滴滴铜壶塞漏咽",
    "author": "毛文锡",
    "content": "滴滴铜壶塞漏咽，醉红楼月。宴余香殿会鸳衾，荡春心。真珠帘下晓光侵，莺语隔琼林。宝帐欲开慵起，恋情深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "恋情深·玉殿春浓花烂熳",
    "author": "毛文锡",
    "content": "玉殿春浓花烂熳，族神仙伴。罗裙窣地缕黄金，奏清音。酒阑歌罢两沉沉，一笑动君心。永作鸳鸯伴，恋情深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·桃花流水漾纵横",
    "author": "毛文锡",
    "content": "桃花流水漾纵横，春昼彩霞明。刘郎去，阮郎行，惆怅恨难平。愁坐对云屏，算归程。何时携手洞边迎，诉衷情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·鸳鸯交颈绣衣轻",
    "author": "毛文锡",
    "content": "鸳鸯交颈绣衣轻，碧沼藕花馨。偎藻荇，映兰汀，和雨浴浮萍。思妇对心惊，想边庭。何时解佩掩云屏，诉衷情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·平江波暖鸳鸯语",
    "author": "毛文锡",
    "content": "平江波暖鸳鸯语，两两镏般归极浦。芦州一夜风和雨，飞起浅沙翘雪鹭。渔灯明远渚，兰棹今宵何处。罗袂从风轻举，愁杀采莲女。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·红粉楼前月照",
    "author": "毛文锡",
    "content": "红粉楼前月照，碧纱窗外莺啼。梦断辽陽音信，那堪独守空闺。恨对百花时节，王孙绿草萋萋。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·暮蝉声尽落斜陽",
    "author": "毛文锡",
    "content": "暮蝉声尽落斜陽，银蟾影挂潇湘。黄陵庙侧水茫茫。楚山红树，烟雨隔高唐。岸泊渔灯风飐碎，白苹远散浓香。灵娥鼓瑟韵清商，朱弦凄切，云散碧云长。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·峭碧参差十二峰",
    "author": "牛希济",
    "content": "峭碧参差十二峰，冷烟寒树重重。瑶姬宫殿是仙踪，金炉珠帐，香霭昼偏浓。一自楚王惊梦断，人间无路相逢。至今云雨带愁容，月斜江上，征棹动晨钟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·谢家仙观寄云岑",
    "author": "牛希济",
    "content": "谢家仙观寄云岑，岩萝拂地成陰。洞房不闭白云深，当时丹灶，一粒化黄金。石壁霞衣犹半挂，松风长似鸣琴。时间唳鹤起前林，十洲高会，何处许相寻？",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·渭阙宫城秦树凋",
    "author": "牛希济",
    "content": "渭阙宫城秦树凋，玉楼独上无聊。含情不语自吹箫，调情和恨，天路逐风飘。何事乘龙入忽降，似知深意相招。三清携手路非遥，世间屏障，彩笔画娇娆。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·江绕黄陵春庙闲",
    "author": "牛希济",
    "content": "江绕黄陵春庙闲，娇莺独语关关。满庭重叠绿苔斑，陰云无事，四散自归山。箫鼓声稀香烬冷，月娥敛尽弯环。风流皆道胜人间，须知狂客，拼死为红颜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·素洛春光潋滟平",
    "author": "牛希济",
    "content": "素洛春光潋滟平，千重媚脸初生。凌波罗袜势轻轻，烟笼日照，珠翠半分明。风引宝衣疑欲舞，鸾回凤翥堪惊。也知心许无恐成，陈王辞赋，千载有声名。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·柳带摇风汉水滨",
    "author": "牛希济",
    "content": "柳带摇风汉水滨，平芜两岸争匀。鸳鸯对浴浪痕新。弄珠游女，微笑自含春。轻步暗移蝉鬓动，罗裙风惹轻尘。水晶宫殿岂无因？空劳牵手，解佩赠情人。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·洞庭波浪飐晴天",
    "author": "牛希济",
    "content": "洞庭波浪飐晴天，君山一点凝烟。此中真境属神仙，玉楼珠殿，相映月轮边。万里平湖秋色冷，星辰垂影参然。桔林霜重更红鲜，罗浮山下，有路暗相连。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·枕转簟凉",
    "author": "牛希济",
    "content": "枕转簟凉，清晓远钟残梦。月光斜、帘影动，旧炉香。梦中说尽相思事，纤手匀双泪。去年春，今日意，断离肠。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·春山烟欲收",
    "author": "牛希济",
    "content": "春山烟欲收，天淡稀星小。残月脸边明，别泪临清晓。语已多，情未了，回首犹重道：记得绿罗裙，处处怜芳草。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "中兴乐·池塘暖碧浸晴晖",
    "author": "牛希济",
    "content": "池塘暖碧浸晴晖，濛濛柳絮轻飞。红蕊凋来，解梦还稀。春云空有雁归，珠帘垂。东风寂寞，恨郎抛掷，泪湿罗衣。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "谒金门·秋已暮",
    "author": "牛希济",
    "content": "秋已暮，重叠关山岐路。嘶马摇鞭何处去，晓禽霜满树。梦断禁城神鼓，泪滴枕檀无数。一点凝红和薄雾，翠蛾愁不语。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·落絮残莺半日天",
    "author": "欧陽炯",
    "content": "落絮残莺半日天，玉柔花醉只思眠，惹窗映竹满炉烟。独掩画屏愁不语，斜掩瑶枕髻鬟偏，此时心在阿谁边。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·天碧罗衣拂地垂",
    "author": "欧陽炯",
    "content": "天碧罗衣拂地垂，美人初着更相宜，宛风如舞透香肌。独坐含颦吹风竹，园中缓步折花枝，有情无力泥人时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·相见休言有泪珠",
    "author": "欧陽炯",
    "content": "相见休言有泪珠，酒阑重得叙欢娱，凤屏鸳枕宿金铺。兰麝细香闻喘息，绮罗纤缕见肌肤，此时还恨薄情无。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "三字令·春欲尽",
    "author": "欧陽炯",
    "content": "春欲尽，日迟迟，牡丹时。罗幌卷，翠帘垂。彩笺书，红粉泪，两心知。人不在，燕空归，负佳期。香烬落，枕函欹。月分明，花淡薄，惹相思。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·嫩草如烟",
    "author": "欧陽炯",
    "content": "嫩草如烟，石榴花发海南天。日暮江亭春影绿，鸳鸯浴。水远山长看不足。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·画舸停桡",
    "author": "欧陽炯",
    "content": "画舸停桡，槿花篱外竹横桥。水上游人沙上女，回顾，笑指芭蕉林里住。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·岸远沙平",
    "author": "欧陽炯",
    "content": "岸远沙平，日斜归路晚霞明。孔雀自怜金翠尾，临水，认得行人惊不起。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·洞口谁家",
    "author": "欧陽炯",
    "content": "洞口谁家，木兰船系木兰花。红袖女郎相引去，游南浦，笑倚春风相对语。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·二八花钿",
    "author": "欧陽炯",
    "content": "二八花钿，胸前如雪脸如莲。耳坠金环穿瑟瑟，霞衣窄，笑倚江头招远客。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·路入南中",
    "author": "欧陽炯",
    "content": "路入南中，桃榔叶暗蓼花红。两岸人家微雨后，收红豆，树底纤纤抬素手。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·袖敛鲛绡",
    "author": "欧陽炯",
    "content": "袖敛鲛绡，采香深洞笑相邀。藤杖枝头芦酒滴，铺葵席，豆蔻花间趖晚日。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·翡翠鵁鶄",
    "author": "欧陽炯",
    "content": "翡翠鵁鶄，白萍香里小沙汀。岛上陰陰秋雨色，芦花扑，数只渔船何处宿。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "献衷心·见好花颜色",
    "author": "欧陽炯",
    "content": "见好花颜色，争笑东风。双脸上，晚妆同。闭小楼深阁，春景重重。三五夜，偏有恨，月明中。情未已，信曾通，满衣犹自染檀红。恨不如双燕，飞舞帘栊。春欲暮，残絮尽，柳条空。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "贺明朝·忆昔花间初识面",
    "author": "欧陽炯",
    "content": "忆昔花间初识面，红袖半遮妆脸。轻转石榴裙带，故将纤纤玉指，愉捻双凤金线。碧梧桐锁深深院，谁料得，两情何日教缱绻。羡春来双燕，飞到玉楼，朝暮相见。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "贺明朝·忆昔花间相见后",
    "author": "欧陽炯",
    "content": "忆昔花间相见后，只凭纤手，暗抛红豆。人前不解，巧传心事。别来依旧，辜负春昼。碧罗衣上蹙金绣，睹对对鸳鸯，空裛泪痕透。想韶颜非久，终是为伊，只恁偷瘦。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "江城子·晚日金陵岸草平",
    "author": "欧陽炯",
    "content": "晚日金陵岸草平，落霞明，水无情，六代繁华，暗逐逝波声。空有姑苏台上月，如西子镜照江城。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "凤楼春·凤髻绿云丛",
    "author": "欧陽炯",
    "content": "凤髻绿云丛，深掩房栊。锦书通，梦中相见觉来慵，匀面泪脸珠融。因想玉郎何处去，对淑景谁同。小楼中，春思无穷。倚栏颙望，暗牵愁绪，柳花飞起东风。斜日照帘，罗幌香冷粉屏空。海棠零落，莺语残红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·春入神京万木芳",
    "author": "和凝",
    "content": "春入神京万木芳，禁林莺语滑，蝶飞狂。晓花擎露妨啼妆，红日水，风和百花香。烟锁柳丝长，御沟澄碧水，转池塘。时时微雨洗劫风光，天衢远，到处引笙簧。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·正是神京烂熳时",
    "author": "和凝",
    "content": "正是神京烂熳时，群仙初折得，郄诜枝。乌犀白纻最相宜，精神出，御陌袖鞭垂。柳色展愁眉，管弦分响亮，探花期。光陰占断曲江池，新榜上，名姓彻丹墀。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·海棠香老春江晚",
    "author": "和凝",
    "content": "海棠香老春江晚，小楼雾縠涳濛。翠鬟初出绣帘中，麝烟鸾鬟苹风。碾玉钗摇鸂鶒战，雪肌云鬓将融。含情遥指碧波东，越王台殿蓼花红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·披袍窣地红宫锦",
    "author": "和凝",
    "content": "披袍窣地红宫锦，莺语时啭轻音。碧罗冠子稳犀簪，凤凰双飐步摇金。肌骨细匀红玉软，脸波微送春心。娇羞不肯入鸳衾，兰膏光里两情深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·越梅半坼轻寒里",
    "author": "和凝",
    "content": "越梅半坼轻寒里，冰清淡薄笼蓝水。暖觉杏梢红，游丝狂惹风。闲阶莎径碧，远梦犹堪惜。离恨又迎春，相思难重陈。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "山花子·莺锦蝉縠馥麝脐",
    "author": "和凝",
    "content": "莺锦蝉縠馥麝脐，轻裾花早晓烟迷。鸂鶒战金红掌坠，翠云低。星靥笑偎霞脸畔，蹙金开襜衬银泥。春思半和芳草嫩，碧萋萋。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "山花子·银字笙寒调正长",
    "author": "和凝",
    "content": "银字笙寒调正长，水纹簟冷画屏凉。玉腕重金扼臂，淡梳妆。几度试香纤手暖，一回尝酒绛唇光。佯弄红丝蝇拂子，打檀郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·正是破瓜年几",
    "author": "和凝",
    "content": "正是破瓜年几，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·写得鱼笺无限",
    "author": "和凝",
    "content": "写得鱼笺无限，其如花锁春晖。目断巫山云雨，空教残梦依依。却爱熏香小鸭，羡他长在屏帷。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "薄命女·天欲晓",
    "author": "和凝",
    "content": "天欲晓，宫漏穿花声缭绕。窗里星光少，冷霞寒侵帐额，残月光沉树杪。梦断锦帷空悄悄，强起愁眉小。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望梅花·春草全无消息",
    "author": "和凝",
    "content": "春草全无消息，腊雪犹余踪迹。越岭寒枝香自坼，冷艳奇芳堪惜。何事寿陽无处觅，吹入谁家横笛。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·柳色披衫金缕凤",
    "author": "和凝",
    "content": "柳色披衫金缕凤，纤手轻拈红豆弄，翠蛾双敛正含情。桃花洞，瑶台梦，一片春愁谁与共。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "天仙子·洞口春红飞蔌蔌",
    "author": "和凝",
    "content": "洞口春红飞蔌蔌，仙子含愁眉黛绿。阮郎何事不归来，懒烧金，慵篆玉。流水桃花空断续。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "春光好·纱窗暖",
    "author": "和凝",
    "content": "纱窗暖，画屏间，亸云鬟。睡起四肢无力，半春闲。玉指剪裁罗胜，金盘点缀酥山。窥宋深心无限事，小眉弯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "春光好·苹叶软",
    "author": "和凝",
    "content": "苹叶软，杏花明，画船轻。双浴鸳鸯出绿汀，棹歌声。春水无风无浪，春天半雨半晴。红粉相随南浦晚，几含情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "采桑子·蝤蛴领上诃梨子",
    "author": "和凝",
    "content": "蝤蛴领上诃梨子，绣带双垂，椒户闲时，竞学樗蒲赌荔枝。丛头鞋子红编细，裙窣金丝。无事颦眉，春思翻教阿母疑。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·软碧瑶烟似送人",
    "author": "和凝",
    "content": "软碧瑶烟似送人，映花时把翠蛾颦。青青自是风流主，慢飐金丝待洛神。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·瑟瑟罗裙金缕腰",
    "author": "和凝",
    "content": "瑟瑟罗裙金缕腰，黛眉偎破未重描。醉来咬损新花子，拽住仙郎尽放娇。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "柳枝·雀桥初就咽银河",
    "author": "和凝",
    "content": "雀桥初就咽银河，今夜仙郎自姓和。不是昔年攀桂树，岂能月里索嫦娥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔父·白芷汀寒立鹭鸶",
    "author": "和凝",
    "content": "白芷汀寒立鹭鸶，苹风轻剪浪花时。烟幂幂，日迟迟。香引芙蓉惹钓丝。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·晓莺啼破相思梦",
    "author": "顾敻",
    "content": "晓莺啼破相思梦，帘看金泥凤。宿妆犹在酒初醒，翠翘慵整倚云屏，转娉婷。香檀细画侵桃脸，罗袂轻轻敛。佳期堪恨再难寻，绿芜满院柳成陰，负春心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·触帘风送景陽钟",
    "author": "顾敻",
    "content": "触帘风送景陽钟，鸳被绣花重。晓帷初卷冷烟浓，翠匀粉黛好仪容，思娇慵。起来无语理朝妆，宝匣镜凝光。绿荷相倚满池塘，露清枕簟藕花香，恨悠扬。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·翠屏闲掩垂珠箔",
    "author": "顾敻",
    "content": "翠屏闲掩垂珠箔，丝雨笼池阁。露沾红藕咽清香，谢娘娇极不成狂，罢朝妆。小金鸂鶒沉烟细，腻枕堆云髻。浅眉微敛注檀轻，旧欢时有梦魂惊，悔多情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·碧梧桐映纱窗晚",
    "author": "顾敻",
    "content": "碧梧桐映纱窗晚，花谢莺声懒。小屏屈曲掩青山，翠帷香粉玉炉寒，两蛾攒。颠狂少年轻离别，辜负春时节。画罗红袂有啼痕，魂消无语倚闺门，欲黄昏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·深闺春色劳思想",
    "author": "顾敻",
    "content": "深闺春色劳思想，恨共春芜长。黄鹂娇啭泥芳妍，杏枝如画倚轻烟，琐窗前。凭栏愁立双蛾细，柳影斜摇砌。玉郎还是不还家，教人魂梦逐杨花，绕天涯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·少年艳质胜琼英",
    "author": "顾敻",
    "content": "少年艳质胜琼英，早晚别三清。莲冠稳簪钿篦横，飘飘罗袖碧云轻，画难成。迟迟少转腰身袅，翠靥眉心小。醮坛风急杏花香。此时恨不驾鸾凤，访刘郎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·燕飏",
    "author": "顾敻",
    "content": "燕飏，晴景。小窗屏暖，鸳鸯交颈。菱花掩却翠鬓欹，慵整。海棠帘外影。绣帷香断金鸂鶒，无消息，心事空相忆。倚东风，春正浓。愁红，泪痕衣上重。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·曲槛",
    "author": "顾敻",
    "content": "曲槛，春晚。波光渺渺，不知何处。岸花汀草共依依，雨微，鹧鸪相逐飞。天涯离恨江声咽，啼猿切，此意向谁说。倚兰桡，独无聊。魂消，小炉香欲焦。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州子·一炉龙麝锦帷旁",
    "author": "顾敻",
    "content": "一炉龙麝锦帷旁，屏掩映，烛荧煌。禁楼刁斗喜初长，罗荐绣鸳鸯。山枕上，私语口脂香。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州子·每逢清夜与良晨",
    "author": "顾敻",
    "content": "每逢清夜与良晨，多怅望，足伤神。云迷水隔意中人，寂寞绣罗茵。山枕上，几点泪痕新。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州子·曾如刘阮访仙踪",
    "author": "顾敻",
    "content": "曾如刘阮访仙踪，深洞客，此时逢。绮筵散后绣衾同，款曲见韶容。山枕上，长是怯晨钟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州子·露桃花里小楼深",
    "author": "顾敻",
    "content": "露桃花里小楼深，持玉盏，听瑶琴。醉归青琐入鸳衾，月色照衣襟。山枕上，翠钿镇眉心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "甘州子·红炉深夜醉调笙",
    "author": "顾敻",
    "content": "红炉深夜醉调笙，敲拍处，玉纤轻。小屏古画岸低平，烟月满闲庭。山枕上，灯背脸波横。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·月照玉楼春漏促",
    "author": "顾敻",
    "content": "月照玉楼春漏促，飒飒风摇庭砌竹。梦惊鸳被觉来时，何处管弦声断续。惆怅少年游冶去，枕上两蛾攒细绿。晓莺帘外语花枝，背帐犹残红蜡烛。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·柳映玉楼春日晚",
    "author": "顾敻",
    "content": "柳映玉楼春日晚，雨细风轻烟草软。画堂鹦鹉语雕笼，金粉小屏犹半掩。香灭绣帷人寂寂，倚槛无言愁思远。恨郎何处纵疏狂，长使含啼眉不展。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·月皎露华窗影细",
    "author": "顾敻",
    "content": "月皎露华窗影细，风送菊香沾绣袂。博山炉冷水沉微，惆怅金闺终日闭。懒展罗衾垂玉箸，羞对菱花簪宝髻。良宵好事枉教休，无计那他狂耍婿。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·拂水双飞来去燕",
    "author": "顾敻",
    "content": "拂水双飞来去燕，曲槛小屏山六扇。春愁凝思结眉心，绿绮懒调红锦荐。话别情多声欲战，玉箸痕留红粉面。镇长独立到黄昏，却怕良宵频梦见。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·春色迷人恨正赊",
    "author": "顾敻",
    "content": "春色迷人恨正赊，可堪荡子不还家，细风轻露着梨花。帘外有情双燕飏，槛前无力绿杨斜，小屏狂梦极天涯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·红藕香寒翠渚平",
    "author": "顾敻",
    "content": "红藕香寒翠渚平，月笼虚阁夜蛩清，塞鸿惊梦两牵情。宝帐玉炉，残麝冷，罗衣金缕暗尘生，小窗孤烛泪纵横。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·荷芰风轻帘幕香",
    "author": "顾敻",
    "content": "荷芰风轻帘幕香，绣衣鸂鶒泳回塘，小屏闲掩旧潇湘。恨入空帷鸾影独，泪凝双脸渚莲光，薄情年少悔思量。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·惆怅经年别谢娘",
    "author": "顾敻",
    "content": "惆怅经年别谢娘，月窗花院好风光，此时相望最情伤。青鸟不来传锦字，瑶姬何处琐兰房，忍教魂梦两茫茫。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·庭菊飘黄玉露浓",
    "author": "顾敻",
    "content": "庭菊飘黄玉露浓，冷莎偎砌隐鸣蛩，何期良夜得相逢。背帐风摇红蜡滴，惹香梦暖绣衾重，觉来枕上怯晨钟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·云峡风高叶乱飞",
    "author": "顾敻",
    "content": "云峡风高叶乱飞，小庭寒雨绿苔微，深闺人静掩屏帷。粉黛暗愁金带枕，鸳鸯空绕画罗衣，那堪辜负不思归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·雁响遥天玉漏清",
    "author": "顾敻",
    "content": "雁响遥天玉漏清，小纱窗外月胧明，翠帷金鸭炷香平。何处不归音信断，良宵空使攀魂惊，簟凉枕冷不胜情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·露白蟾明又到秋",
    "author": "顾敻",
    "content": "露白蟾明又到秋，佳期幽会两悠悠，梦牵情役几时休。记得泥人微敛黛，无言斜倚小书楼，暗思前事不胜愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·杨柳舞风",
    "author": "顾敻",
    "content": "杨柳舞风，轻惹春烟残雨。杏花愁，莺正语，画楼东。锦屏寂寞思无穷，还是不知消息。镜尘生，珠泪滴，损仪容。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·罗带缕金",
    "author": "顾敻",
    "content": "罗带缕金，兰麝烟凝魂断。画屏欹，云鬓乱，恨难任。几回垂泪滴鸳衾，薄情何处去。月临窗，花满树，信沉沉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·小槛日斜",
    "author": "顾敻",
    "content": "小槛日斜，风度绿窗人悄悄。翠帷闲掩舞双鸾，旧香寒。别来情绪转难拚，韶颜看却老。依稀粉上有啼痕，暗销魂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·黛薄红深",
    "author": "顾敻",
    "content": "黛薄红深，约掠绿鬟云腻。小鸳鸯，金翡翠，称人心。锦鳞无处传幽意，海燕兰堂春又去。隔年书，千点泪，恨难任。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·掩却菱花",
    "author": "顾敻",
    "content": "掩却菱花，收拾翠钿休上面。金虫玉燕锁香奁，恨厌厌。云鬟半坠懒重簪，泪侵山枕湿。恨灯背帐梦方酣，雁飞南。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·水碧风清",
    "author": "顾敻",
    "content": "水碧风清，入槛细香红藕腻。谢娘敛翠恨无涯，小屏斜。堪憎荡子不还家，漫留罗带结。帐深枕腻炷沉烟，负当年。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·黛愁怨红羞",
    "author": "顾敻",
    "content": "黛愁怨红羞，掩映画堂春欲暮。残花微雨隔青楼，思悠悠。芳菲时节看将度，寂寞无人还独语。画罗襦，香粉污，不胜愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·秋夜香闺思寂寞",
    "author": "顾敻",
    "content": "秋夜香闺思寂寞，漏迢迢。鸳帷罗幌麝烟销，烛光摇。正忆玉郎游荡去，无寻处。更闻帘外雨萧萧，滴芭蕉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "遐方怨·帘影细",
    "author": "顾敻",
    "content": "帘影细，簟纹平。象纱笼玉指，缕金罗扇轻。嫩双脸似花明，两条眉黛远山横。风箫歇，镜尘生。辽塞音书绝，梦魂长暗惊。玉郎经岁负娉婷，教人怎不恨无情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "献衷心·绣鸳鸯帐暖",
    "author": "顾敻",
    "content": "绣鸳鸯帐暖，画孔雀欹。人悄悄，月明时，想昔年欢笑，恨今日分离。银背，铜漏永，阻佳期。小炉烟细，虚阁帘垂。几多心事，暗地思惟。被娇娥牵役，魂梦如痴。金闺里，山枕上，始应知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "应天长·瑟瑟罗裙金线缕",
    "author": "顾敻",
    "content": "瑟瑟罗裙金线缕，轻透鹅黄香画袴。垂交带，盘鹦鹉，袅袅翠翘移玉步。背人匀檀注，慢转横波偷觑。敛黛春情暗许，倚慵不语。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·香灭帘垂春漏永",
    "author": "顾敻",
    "content": "香灭帘垂春漏永，整鸳衾。罗带重，双凤，缕黄金。窗外月光临，沉沉。断肠无处寻，负春心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·永夜抛人何处去",
    "author": "顾敻",
    "content": "永夜抛人何处去，绝来音。香阁掩，眉敛，月将沉。怎忍不相寻？鸳孤衾。换我心为你心，始知相忆深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·春尽小庭花落",
    "author": "顾敻",
    "content": "春尽小庭花落，寂寞。凭槛敛双眉，忍教成病忆佳期。知么知，知么知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·歌发谁家筵上",
    "author": "顾敻",
    "content": "歌发谁家筵上，寥亮。别恨正悠悠，兰釭背帐月当楼。愁么愁，愁么愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·弱柳好花尽坼",
    "author": "顾敻",
    "content": "弱柳好花尽坼，晴陌。陌上少年郎，满身兰麝扑人香。狂么狂，狂么狂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·记得那时相见",
    "author": "顾敻",
    "content": "记得那时相见，胆战。鬓乱四肢柔，泥人无语不抬头。羞么羞，羞么羞。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·夜久歌声怨咽",
    "author": "顾敻",
    "content": "夜久歌声怨咽，残月。菊冷露微微，看看湿透缕金衣。归么归，归么归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·我忆君诗最苦",
    "author": "顾敻",
    "content": "我忆君诗最苦，知否。字字尽关心，红笺写寄表情深。吟么吟，吟么吟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·金鸭香浓鸳被",
    "author": "顾敻",
    "content": "金鸭香浓鸳被，枕腻。小髻簇花钿，腰如细柳脸如莲。怜么怜，怜么怜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·曲砌蝶飞烟暖",
    "author": "顾敻",
    "content": "曲砌蝶飞烟暖，春半。花发柳垂条，花如双脸柳如腰。娇么娇，娇么娇。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "荷叶杯·一去又乖期信",
    "author": "顾敻",
    "content": "一去又乖期信，春尽。满院长莓苔，手挼裙带独徘徊。来么来，来么来。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·晓风清",
    "author": "顾敻",
    "content": "晓风清，幽沼绿，倚栏凝望珍禽浴。画帘垂，翠屏曲，满袖荷香馥郁。好摅怀，堪寓目，身闲心静平生足。酒杯深，光影促，名利无心较逐。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·碧染长空池似镜",
    "author": "顾敻",
    "content": "碧染长空池似镜，倚楼闲望凝情，满衣红藕细香清。象床珍簟，山障掩，玉琴横。暗想昔时欢笑事，如今赢得愁生。博山炉暖淡烟轻。蝉吟人静，残日傍，小窗明。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·幽闺小槛春光晚",
    "author": "顾敻",
    "content": "幽闺小槛春光晚，柳浓花淡莺稀。旧欢思想尚依依，翠颦红敛，终日损芳菲。何事狂夫音信断，不如梁燕犹归。画意深处麝烟微，屏虚枕冷，风细雨霏霏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·月色穿帘风入竹",
    "author": "顾敻",
    "content": "月色穿帘风入竹，倚屏双黛愁时。砌花含露两三枝，如啼恨脸，魂断损容仪。香烬暗消金鸭冷，可堪辜负前期。绣襦不整鬓鬟欹，几多惆怅，情绪在天涯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉公子·漠漠秋云淡",
    "author": "顾敻",
    "content": "漠漠秋云淡，红耦香侵槛。枕欹小山屏，金铺向晚扃。睡起横波慢，独望情何限。衰柳数声蝉，魂消似去年。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉公子·岸柳垂金线",
    "author": "顾敻",
    "content": "岸柳垂金线，雨晴莺石啭。家在绿杨边，往来多少年。马嘶芳草远，高楼帘半卷。敛袖翠蛾攒，相逢尔许难。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·旧欢娱",
    "author": "顾敻",
    "content": "旧欢娱，新怅望，拥鼻含颦楼上。浓柳翠，晚霞微，江鸥接翼飞。帘半卷，屏斜掩，远岫参差迷眼。歌满耳，酒盈樽，前非不要论。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·蓼岸风多枯柚香",
    "author": "孙光宪",
    "content": "蓼岸风多枯柚香，江边一望楚天长，片帆烟际闪孤光。目送征鸿飞杳杳，思随流水去茫茫，兰红波碧忆潇湘。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·桃杏风香帘幕闲",
    "author": "孙光宪",
    "content": "桃杏风香帘幕闲，谢家门户约花关，画梁幽语燕初还。绣阁数行题了壁，晓屏一枕酒醒山，却疑身是梦魂间。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·花渐凋疏不耐风",
    "author": "孙光宪",
    "content": "花渐凋疏不耐风，画帘垂地晚堂空，堕阶萦藓舞愁红。腻粉半沾金靥子，残香犹暖绣熏笼，蕙心无处与人同。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·揽镜无言泪欲流",
    "author": "孙光宪",
    "content": "揽镜无言泪欲流，凝情半日懒梳头，一庭疏雨湿春愁。杨柳只知伤离别，杏花应信损娇羞，泪沾魂断轸离忧。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·半踏长裾宛约行",
    "author": "孙光宪",
    "content": "半踏长裾宛约行，晚帘疏处见分明，此时堪恨昧平生。早是消魂残烛影，更愁闻着品弦声，杳无消息若为情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·兰沐初休曲槛前",
    "author": "孙光宪",
    "content": "兰沐初休曲槛前，缓风迟日洗头天，湿云新敛未梳蝉。翠袂半将遮粉臆，宝钗长欲坠香肩，此时模样不禁怜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·风递残香出绣帘",
    "author": "孙光宪",
    "content": "风递残香出绣帘，团窠金凤舞襜襜，落花微雨恨相兼。何处去来狂太甚，空推宿酒睡无厌，怎教人不别猜嫌。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·轻打银筝坠燕泥",
    "author": "孙光宪",
    "content": "轻打银筝坠燕泥，断丝高罥画楼西，花冠闲上午墙啼。粉箨半开新竹径，红苞尽落旧桃蹊，不堪终日闭深闺。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·乌帽斜欹倒佩鱼",
    "author": "孙光宪",
    "content": "乌帽斜欹倒佩鱼，静街偷步访仙居，隔墙应认打门初。将见客时微掩敛，得人怜处且先疏，低头羞问壁边书。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·太平天子",
    "author": "孙光宪",
    "content": "太平天子，等闲游戏，疏河千里。柳如丝，偎倚绿波春水，长淮风不起。如花殿脚三千女，争云雨，何处留人住？锦帆风，烟际江，烧空，魂迷大业中。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·柳拖金缕",
    "author": "孙光宪",
    "content": "柳拖金缕，着烟笼雾，濛濛落絮。凤皇舟上楚女，妙舞，雷喧波上鼓。龙争虎战分中土，人无主，桃叶江南渡。襞花笺，艳思牵。成篇，官娥相与传。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·花落",
    "author": "孙光宪",
    "content": "花落，烟薄，谢家池阁。寂寞春深，翠蛾轻敛意沉吟。沾襟，无人知此心。玉炉香断霜灰冷，帘铺影，梁燕归红杏。晚来天，空悄然。孤眠，枕檀云髻偏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·风飐",
    "author": "孙光宪",
    "content": "风飐，波敛。团荷闪闪，珠倾露点。木兰舟上，何处吴娃越艳，藕花红照脸。大堤狂杀襄陽客，烟波隔，渺渺湖光白。身已归，心不归。斜晖，远汀鸂鶒飞。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·月华如水笼香砌",
    "author": "孙光宪",
    "content": "月华如水笼香砌，金环碎撼门初闭。寒影堕高檐，钩垂一画帘。碧烟轻袅袅，红战灯花笑。即此是高唐，掩屏秋梦长。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·花冠频鼓墙头翼",
    "author": "孙光宪",
    "content": "花冠频鼓墙头翼，东方淡白连窗色。门外早莺声，背楼残月明。薄寒笼醉态，依旧铅华在。握手送人归，半拖金缕衣。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·小庭花落无人归",
    "author": "孙光宪",
    "content": "小庭花落无人归，疏香满地东风老。春晚信沉沉，天涯何处寻。晓堂屏六扇，眉共湘山远。怎奈别离心，近来尤不禁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·青岩碧洞经朝雨",
    "author": "孙光宪",
    "content": "青岩碧洞经朝雨，隔花相唤南溪去。一只木兰船，波平远浸天。扣舷惊翡翠，嫩玉抬香臂。红日欲沉西，烟中遥解觽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·木绵花映丛祠小",
    "author": "孙光宪",
    "content": "木绵花映丛祠小，越禽声里春光晓。铜鼓与蛮歌，南人祈赛多。客帆风正急，茜袖偎樯立。极浦几回头，烟波无限愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·汾水碧依依",
    "author": "孙光宪",
    "content": "汾水碧依依，黄云落叶初飞。翠华一去不言归，庙门空掩斜晖。四壁陰森排古画，依旧琼轮羽驾。小殿沉沉清夜，银灯飘落香灺。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河渎神·江上草芊芊",
    "author": "孙光宪",
    "content": "江上草芊芊，春晚湘妃庙前。一方卵色楚南天，数行征雁联翩。独倚朱栏情不极，魂断终朝相忆。两桨不知消息，远汀时起鸂鶒。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·红窗寂寂无人语",
    "author": "孙光宪",
    "content": "红窗寂寂无人语，暗淡梨花雨。绣罗纹地粉新描，博山香炷旋抽条，暗魂消。天涯一去无消息，终日长相忆。教人相忆几时休？不堪枨触别离愁，泪还流。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·好风微揭帘旌起",
    "author": "孙光宪",
    "content": "好风微揭帘旌起，金翼鸾相倚。翠檐愁听乳禽声，此时春态暗关情，独难平。画堂流水空相翳，一穗香摇曳。教人无处寄相思，落花芳草过前期，没人知。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "后庭花·景陽钟动宫莺啭",
    "author": "孙光宪",
    "content": "景陽钟动宫莺啭，露凉金殿。轻飙吹起琼花旋，玉叶如剪。晚来高阁上，珠帘卷，见坠香千片。修蛾慢脸陪雕辇，后庭新宴。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "后庭花·石城依旧空江国",
    "author": "孙光宪",
    "content": "石城依旧空江国，故宫春色。七尺青丝芳草碧，绝世难得。玉英凋落尽，更何人识，野棠如织。只是教人添怨忆，怅望无极。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·寂寞掩朱门",
    "author": "孙光宪",
    "content": "寂寞掩朱门，正是天将暮。暗淡小庭中，滴滴梧桐雨。绣工夫，牵心绪，配尽鸳鸯缕。待得没人时，偎倚论私语。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·暖日策花骢",
    "author": "孙光宪",
    "content": "暖日策花骢，亸鞚垂杨陌。芳草惹烟青，落絮随风白。谁家绣毂动香尘，隐遇难神仙客。狂杀玉鞭郎，咫尺音容隔。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·金井堕高梧",
    "author": "孙光宪",
    "content": "金井堕高梧，玉殿笼斜月。永巷寂无人，敛态愁堪绝。玉炉寒，香烬灭，还似君恩歇。翠辇不归来，幽恨将谁说。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·霜拍井梧干叶堕",
    "author": "孙光宪",
    "content": "霜拍井梧干叶堕，翠帷雕槛初寒。薄铅残黛称花冠，含情无语，延伫倚栏干。杳杳征轮何处去，离愁别恨千般。不堪心绪正多端，镜奁长掩，无意对孤鸾。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·暮雨凄凄深院闭",
    "author": "孙光宪",
    "content": "暮雨凄凄深院闭，灯前凝坐初更。玉钗低压鬓云横，半垂罗幕，相映烛光明。终是有心投汉佩，低头但理秦筝。燕双鸾耦不胜情，只愁明发，将逐楚云行。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·空碛无边",
    "author": "孙光宪",
    "content": "空碛无边，万里陽关道路。马萧萧，人去去，陇云愁。香貂旧制戎衣窄，胡霜千里白。绮罗心，魂梦隔，上高楼。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·曲槛小楼",
    "author": "孙光宪",
    "content": "曲槛小楼，正是莺花二月。思无聊，愁欲绝，郁离襟。展屏空对潇湘水，眼前千万里。泪掩红，眉敛翠，恨沉沉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·敛态窗前",
    "author": "孙光宪",
    "content": "敛态窗前，袅袅雀钗抛颈。燕成双，鸾对影，耦新知。玉纤淡拂眉山小，镜中嗔共照。翠连娟，红缥渺，早妆时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·愁肠欲断",
    "author": "孙光宪",
    "content": "愁肠欲断，正是青春半。连理分枝鸾失伴，又是一场离散。掩镜无语眉低，思随芳草萋萋。凭仗东风吹梦，与郎终日东西。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·等闲无语",
    "author": "孙光宪",
    "content": "等闲无语，春恨如何去？终是疏狂留不住，花暗柳浓何处。尽日目断魂飞，晚窗斜界残晖。长恨朱门薄暮，绣鞍骢马空归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·听寒更",
    "author": "孙光宪",
    "content": "听寒更，闻远雁，半夜萧娘深院。扃绣户，下珠帘，满庭喷玉蟾。人语静，香闺冷，红幕半垂清影。云雨态，蕙兰心，此情江海深。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·今夜期",
    "author": "孙光宪",
    "content": "今夜期，来日别，相对只堪愁绝。偎粉面，捻瑶簪，无言泪满襟。银箭落，霜华薄，墙外晓鸡咿喔。听咐嘱，恶情悰，断肠西复东。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·蕙风芝露",
    "author": "孙光宪",
    "content": "蕙风芝露，坛际残香轻度。蕊珠宫，苔点分圆碧，桃花践破红。品流巫峡外，名籍紫微中。真侣墉城会，梦魂通。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·淡花瘦玉",
    "author": "孙光宪",
    "content": "淡花瘦玉，依约神仙妆束。佩琼文，瑞露通宵贮，幽香尽日焚。碧纱笼绛节，黄藕冠浓云。勿以吹箫伴，不同群。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "风流子·茅舍槿篱溪曲",
    "author": "孙光宪",
    "content": "茅舍槿篱溪曲，鸡犬自南自北。菰叶长，水葓开，门外春波涨绿。听织，声促，轧轧鸣梭穿屋。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "风流子·楼倚长衢欲暮",
    "author": "孙光宪",
    "content": "楼倚长衢欲暮，簪见神仙伴侣。微傅粉，拢梳头，隐映画帘开处。无语，无绪，慢曳罗裙归去。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "风流子·金络玉衔嘶马",
    "author": "孙光宪",
    "content": "金络玉衔嘶马，系向绿杨陰下。朱户掩，绣帘垂，曲院水流花谢。欢罢，归也，犹在九衢深夜。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·鸡禄山前游骑",
    "author": "孙光宪",
    "content": "鸡禄山前游骑，边草白，朔天明，马蹄轻。鹊面弓离短韔，弯来月欲成。一只鸡鹘云外，晓鸿惊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·帝子枕前秋夜",
    "author": "孙光宪",
    "content": "帝子枕前秋夜，霜幄冷，月华明，正三更。何处戍楼寒笛，梦残闻一声。遥想汉关万里，泪纵横。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·冠剑不随君去",
    "author": "孙光宪",
    "content": "冠剑不随君去，江河还共恩深。歌袖半遮眉黛惨，泪珠旋滴衣襟。惆怅云愁雨怨，断魂何处相寻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉蝴蝶·春欲尽",
    "author": "孙光宪",
    "content": "春欲尽，景仍长，满园花正黄。粉翘两悠飏，翩翩过短墙。鲜飙暖，牵游伴，飞去立残芳。无语对萧娘，舞衫沉麝香。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "八拍蛮·孔雀尾拖金线长",
    "author": "孙光宪",
    "content": "孔雀尾拖金线长，怕人飞起入丁香。越女沙头争拾翠，相呼归去背斜陽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "竹枝·门前春水白苹花",
    "author": "孙光宪",
    "content": "门前春水（竹枝）白苹花（女儿），岸上无人（竹枝）小艇斜（女儿）。商女经过（竹枝）江欲暮（女儿），散抛残食（竹枝）饲神鸦（女儿）。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "竹枝·乱绳千结绊人深",
    "author": "孙光宪",
    "content": "乱绳千结（竹枝）绊人深（女儿），越罗万丈（竹枝）表长寻（女儿）。杨柳在身（竹枝）垂意绪（女儿），藕花落尽（竹枝）见莲心（女儿）。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思帝乡·如何",
    "author": "孙光宪",
    "content": "如何？遣情情更多。永日水堂帘下，敛羞蛾。六幅罗裙窣地，微行曳碧波。看尽满地疏雨，打团荷。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "上行杯·草草离亭鞍马",
    "author": "孙光宪",
    "content": "草草离亭鞍马，从远道，此地分襟，燕宋秦吴千万里。无辞一醉。野棠开，江草湿。伫立，沾泣，征骑骎骎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "上行杯·离棹逡巡欲动",
    "author": "孙光宪",
    "content": "离棹逡巡欲动，临极浦，故人相送，去住心情知不共。金船满捧。绮罗愁，丝管咽。回别，帆影灭，江浪如雪。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "谒金门·留不得",
    "author": "孙光宪",
    "content": "留不得！留得也应无益。白纻春衫如雪色，扬州初去日。轻别离，甘抛掷，江上满帆风疾。却羡彩鸳三十六，孤鸾还一只。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思越人·古台平",
    "author": "孙光宪",
    "content": "古台平，芳草远，馆娃宫外春深。翠黛空留千载恨，教人何处相寻。绮罗无复当时事，露花点滴香泪。惆怅遥天横绿水，鸳鸯对时飞起。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思越人·渚莲枯",
    "author": "孙光宪",
    "content": "渚莲枯，宫树老，长洲废萧条。想象玉人空处所，月明独上溪桥。经春初败秋风起，江兰绿蕙愁死。一片风流伤心地，魂销目断西子。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·阊门风暖落花干",
    "author": "孙光宪",
    "content": "阊门风暖落花干，飞遍江城江城雪不寒。独有晚来临水驿，闲人多凭赤栏干。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·有池有榭即濛濛",
    "author": "孙光宪",
    "content": "有池有榭即濛濛，浸润翻成长养功。恰似有人长点检，着行排立向春风。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·根柢虽然傍浊河",
    "author": "孙光宪",
    "content": "根柢虽然傍浊河，无妨终日近笙歌。骖骖金带谁堪比，还共黄莺不较多。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杨柳枝·万株枯槁怨亡隋",
    "author": "孙光宪",
    "content": "万株枯槁怨亡隋，似吊吴台各自垂。好是淮陰明月里，酒楼横笛不胜吹。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望梅花·数枝开与短墙平",
    "author": "孙光宪",
    "content": "数枝开与短墙平，见雪萼红跗相映，引起谁人边塞情。帘外欲三更，吹断离愁月正明，空听隔江声。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·草芊芊",
    "author": "孙光宪",
    "content": "草芊芊，波漾漾，湖边草色连波涨。沿蓼岸，泊飘汀，天际玉轮初上。扣舷歌，联极望，桨声伊轧知何向。黄鹊叫，白鸥眠，谁似侬家疏旷。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·泛流萤",
    "author": "孙光宪",
    "content": "泛流萤，明又灭，夜凉水冷东湾阔。风浩浩，笛寥寥，万顷金波澄澈。杜若洲，香郁烈，一声宿雁霜时节。经霅水，过松江，尽属侬家日月。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·罗裾薄薄秋波染",
    "author": "魏承班",
    "content": "罗裾薄薄秋波染，眉间画时山两点。相见绮筵时，深情暗共知。翠翘云鬓动，敛态弹金凤。宴罢入兰房，邀入解佩珰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·罗衣隐约金泥画",
    "author": "魏承班",
    "content": "罗衣隐约金泥画，玳筵一曲当秋夜。声战觑人娇，云袅翠翘。酒醺红玉软，眉翠秋山远。绣幌麝烟沉，谁人知两心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "满宫花·雪霏霏",
    "author": "魏承班",
    "content": "雪霏霏，风凛凛，玉郎何处狂饮。醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心，泪滴缕金双衽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "木兰花·小芙蓉",
    "author": "魏承班",
    "content": "小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·寂寂画堂梁上燕",
    "author": "魏承班",
    "content": "寂寂画堂梁上燕，高卷翠帘横数扇。一庭春色恼人来，满地落花红几片。愁倚锦屏低雪面，泪滴绣罗金缕线。好天凉月尽伤心，为是玉郎长不见。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "玉楼春·轻敛翠蛾呈皓齿",
    "author": "魏承班",
    "content": "轻敛翠蛾呈皓齿，莺啭一枝花影里。声声清迥遏行云，寂寂画梁尘暗起。玉斝满斟情未已，促坐王孙公子醉。春风筵上贯珠匀，艳色韶颜娇旖旎。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·高歌宴罢月初盈",
    "author": "魏承班",
    "content": "高歌宴罢月初盈，诗情引恨情。烟露冷，水流轻，思想梦难成。罗帐袅香平，恨频生。思君无计睡还醒，隔层城。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·春深花簇小楼台",
    "author": "魏承班",
    "content": "春深花簇小楼台，风飘锦绣开。新睡觉，步香阶，山枕印红腮。鬓乱坠金钗，语檀偎。临行执手重重嘱，几千回。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·银汉云晴玉漏长",
    "author": "魏承班",
    "content": "银汉云晴玉漏长，蛩声悄画堂。筠簟冷，碧窗凉，红蜡泪飘香。皓月泻寒光，割人肠。那堪独自步池塘，对鸳鸯。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·金风轻透碧窗纱",
    "author": "魏承班",
    "content": "金风轻透碧窗纱，银釭焰影斜。倚枕卧，恨何赊，山掩小屏霞。云雨别吴娃，想容华。梦成几度绕天涯，到君家。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "诉衷情·春情满眼脸红绡",
    "author": "魏承班",
    "content": "春情满眼脸红绡，娇妒索人饶。星靥小，玉珰摇，几共醉春朝。别后忆纤腰，梦魂劳。如今风叶又萧萧，恨迢迢。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·烟雨晚晴天",
    "author": "魏承班",
    "content": "烟雨晚晴天，零落花无语。难话此时心，梁燕双来去。琴韵对薰风，有恨和情抚。肠断断弦频，泪滴黄金缕。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "生查子·寂寞画堂空",
    "author": "魏承班",
    "content": "寂寞画堂空，深夜垂罗幕。灯暗锦屏欹，月冷珠帘薄。愁恨梦难成，何处贪欢乐。看看又春来，还是长萧索。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "黄钟乐·池塘烟暖草萋萋",
    "author": "魏承班",
    "content": "池塘烟暖草萋萋。惆怅闲宵，含恨愁坐，思堪迷。遥想玉人情事远，音容浑似隔桃溪。偏记同欢秋月低，帘外论心，花畔和醉，暗相携。何事春来君不见，梦魂长在锦江西。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·柳如眉",
    "author": "魏承班",
    "content": "柳如眉，云似发。姣绡雾縠笼香雪。梦魂惊，钟漏歇，窗外晓莺残月。几多情，无处说，落花飞絮清明节。少年郎，容易别，一去音书断绝。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·金锁重门荒苑静",
    "author": "鹿虔扆",
    "content": "金锁重门荒苑静，绮窗愁对秋空。翠华一去寂无踪，玉楼歌吹，声断已随风。烟月不知人事改，夜阑还照深宫。藕花相向野塘中，暗伤亡国，清露泣香红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·无赖晓莺惊梦断",
    "author": "鹿虔扆",
    "content": "无赖晓莺惊梦断，起来残醉初醒。映窗丝柳袅烟青，翠帘慵卷，约砌杏花零。一自玉郎游冶去，莲凋月惨仪形。暮天微雨洒闲庭，手挼裙带，无语倚云屏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·凤楼琪树",
    "author": "鹿虔扆",
    "content": "凤楼琪树，惆怅刘郎一去，正春深。洞里愁空结，人间信莫寻。竹疏斋殿迥，松密醮坛陰。倚云低首望，可知心。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·步虚坛上",
    "author": "鹿虔扆",
    "content": "步虚坛上，绛节霓旌相向，引真仙。玉佩摇蟾影，金炉袅麝烟。露浓霜简湿，风紧羽衣偏。欲留难得住，却归天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "思越人·翠屏欹",
    "author": "鹿虔扆",
    "content": "翠屏欹，银烛背，漏残清夜迢迢。双带绣窠盘锦荐，泪浸花暗香消。珊瑚枕腻鸦鬟乱，玉纤慵整云散。若是适来新梦见，离肠怎不千断。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·卷荷香淡浮烟渚",
    "author": "鹿虔扆",
    "content": "卷荷香淡浮烟渚，绿嫩擎新雨。绣窗疏透晓风情，象床珍簟冷光轻，水纹平。九疑黛色屏斜掩，枕上眉心敛。不堪相望病将成，钿昏檀粉泪纵横，不胜情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·粉融红腻莲房绽",
    "author": "阎选",
    "content": "粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷。偷期锦浪荷深处，一梦云兼雨。臂留檀印齿痕香，深秋不寐漏初长，尽思量。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·楚腰蛴领团香玉",
    "author": "阎选",
    "content": "楚腰蛴领团香玉，鬓叠深深绿。月蛾星眼笑微嚬，柳妖桃艳不胜春，晚妆匀。水纹簟青纱帐，雾罩秋波上。一枝娇卧醉芙蓉，袅宵不得与君同，恨忡忡。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·雨停荷芰逗浓香",
    "author": "阎选",
    "content": "雨停荷芰逗浓香，岸边蝉噪垂杨。物华空有旧池塘，不逢仙子，何处梦襄王。珍簟对欹鸳枕冷，此来尘暗凄凉。欲凭危槛恨偏长，藕花珠缀，犹似汗凝妆。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·十二高峰天外寒",
    "author": "阎选",
    "content": "十二高峰天外寒，竹梢轻拂仙坛。宝衣行雨在云端，画帘深殿，香雾冷风残。欲问楚王何处去？翠屏犹掩金鸾。猿啼明月照空滩，孤舟行客，惊梦亦艰难。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·寂寞流苏冷绣茵",
    "author": "阎选",
    "content": "寂寞流苏冷绣茵，倚屏山枕惹香尘，小庭花露泣浓香。刘阮信非仙洞客，嫦娥终是月中人，此生无路访东邻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "八拍蛮·云锁嫩黄烟柳细",
    "author": "阎选",
    "content": "云锁嫩黄烟柳细，风吹红蒂雪梅残。光景不胜闺阁恨，行行坐坐黛眉攒。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "八拍蛮·愁锁黛眉烟易惨",
    "author": "阎选",
    "content": "愁锁黛眉烟易惨，泪飘红脸粉难匀。憔悴不知缘底事，遇人推道不宜春。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·秋雨",
    "author": "阎选",
    "content": "秋雨，秋雨，无昼无夜，滴滴霏霏。暗灯凉簟怨分离，妖姬，不胜悲。西风稍急喧窗竹，停又续，腻脸悬双玉。几回邀约雁来时，违期，雁归，人不归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·一番荷芰生池沼",
    "author": "尹鹗 六首",
    "content": "一番荷芰生池沼，槛前风送馨香。昔年于此伴萧娘，相偎伫立，牵惹叙衷肠。时逞笑容无限态，还如菡萏争芳。别来虚遣思悠飏，慵窥往事，金锁小兰房。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·深秋寒夜银河静",
    "author": "尹鹗 六首",
    "content": "深秋寒夜银河静，月明深院中庭。西窗幽梦等闲成，逡巡觉后，特地恨难平。红烛半消残焰短，依稀暗背银屏。枕前何事最伤情，梧桐叶上，点点露珠零。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "满宫花·月沉沉",
    "author": "尹鹗 六首",
    "content": "月沉沉，人悄悄，一炷后庭香袅。风流帝子不归来，满地禁花慵扫。离恨多，相见少，何处醉迷三岛。漏清宫树子规啼，愁锁碧窗春晓。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "杏园芳·严妆嫩脸花明",
    "author": "尹鹗 六首",
    "content": "严妆嫩脸花明，教人见了关情。含羞举步越罗轻，称娉婷。终朝咫尺窥香阁，迢遥似隔层城。何时休遣梦相萦，入云屏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "醉公子·暮烟笼藓砌",
    "author": "尹鹗 六首",
    "content": "暮烟笼藓砌，戟门犹未闭。尽日醉寻春，归来月满身。离鞍偎绣袂，坠巾花乱缀。何处恼佳人，檀痕衣上新。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·陇云暗合秋天白",
    "author": "尹鹗 六首",
    "content": "陇云暗合秋天白，俯窗独坐窥烟陌。楼际角重吹，黄昏方醉归。荒唐难共语，明日还应去。上马出门时，金鞭莫与伊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·春暮黄莺下砌前",
    "author": "毛熙震",
    "content": "春暮黄莺下砌前，水晶帘影露珠悬，绮霞低映晚晴天。弱柳万条垂翠带，残红落地碎香钿，蕙风飘荡散轻烟。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·花榭香红烟景迷",
    "author": "毛熙震",
    "content": "花榭香红烟景迷，满庭芳草绿萋萋，金铺闲掩绣帘低。紫燕一双娇语碎，翠屏十二晚峰齐，梦魂消散醉空闺。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·晚起红房醉欲消",
    "author": "毛熙震",
    "content": "晚起红房醉欲消，绿鬟云散袅金翘，雪香花语不胜娇。好是向人柔弱处，玉纤时急绣裙腰，春心牵惹转无聊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·一只横钗坠髻丛",
    "author": "毛熙震",
    "content": "一只横钗坠髻丛，静眠珍簟起来慵，绣罗红嫩抹酥胸。羞敛细蛾魂暗断，困迷无语思犹浓，小屏香霭碧山重。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·云薄罗裙绶带长",
    "author": "毛熙震",
    "content": "云薄罗裙绶带长，满身新裛瑞龙香，翠钿斜映艳梅妆。佯不觑人空婉约，笑和娇语太猖狂，忍教牵恨暗形相。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·碧玉冠轻袅燕钗",
    "author": "毛熙震",
    "content": "碧玉冠轻袅燕钗，捧心无语步香阶，缓移弓底绣罗鞋。暗想欢娱何计好，岂堪期约有时乖，日高深院正忘怀。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·半醉凝情卧绣茵",
    "author": "毛熙震",
    "content": "半醉凝情卧绣茵，睡容无力卸罗裙，玉笼鹦鹉厌听闻。慵整落钗金翡翠，象梳欹鬓月生云，锦屏销幌麝烟熏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·南齐天子宠婵娟",
    "author": "毛熙震",
    "content": "南齐天子宠婵娟，六宫罗绮三千。潘妃娇艳独芳妍，椒房兰洞，云雨降神仙。纵态迷欢心不足，风流可惜当年。纤腰婉约步金莲，妖君倾国，犹自至今传。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·幽闺欲曙闻莺啭",
    "author": "毛熙震",
    "content": "幽闺欲曙闻莺啭，红窗月影微明。好风频谢落花声，隔帷残烛，犹照绮屏筝。绣被锦茵眠玉暖，炷香斜袅烟轻。淡蛾羞敛不胜情，暗思闲梦，何处逐云行。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·秋色清",
    "author": "毛熙震",
    "content": "秋色清，河影淡，深户烛寒光暗。绡幌碧，锦衾红，博山香炷融。更漏咽，蛩鸣切，满院霜华如雪。新月上，薄云收，映帘悬玉钩。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "更漏子·烟月寒",
    "author": "毛熙震",
    "content": "烟月寒，秋夜静，漏转金壶初永。罗幕下，绣屏空，灯花结碎红。人悄悄，愁无了，思梦不成难晓。长忆得，与郎期，窃香私语时。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·碧桃红杏",
    "author": "毛熙震",
    "content": "碧桃红杏，迟日媚笼光影，彩霞深。香暖熏莺语，风清引鹤音。翠鬟冠玉叶，霓袖捧瑶琴。应共吹箫侣，暗相寻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·修蛾慢脸",
    "author": "毛熙震",
    "content": "修蛾慢脸，不语檀心一点，小山妆。蝉鬓低含绿，罗衣淡拂黄。闷来深院里，闲步落花傍。纤手轻轻整，玉炉香。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "清平乐·春光欲暮",
    "author": "毛熙震",
    "content": "春光欲暮，寂寞闲庭户。粉蝶双双穿槛舞，帘卷晚天疏雨。含愁独倚闺帷，玉炉烟断香微。正是销魂时节，东风满树花飞。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·远山愁黛眉",
    "author": "毛熙震",
    "content": "远山愁黛眉，横波慢脸明，腻香红玉茜罗轻。深院晚堂人静，理银筝。鬓动行云影，裙遮点屐声，娇羞爱问曲中名。杨柳杏花时节，几多情？",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南歌子·惹恨还添恨",
    "author": "毛熙震",
    "content": "惹恨还添恨，牵肠即断肠。凝情不语一枝芳，独映画帘闲立，绣衣香。暗想为云女，应怜傅粉郎。晚来轻步出闺房，髻慢钗横无力，纵猖狂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·寂寞芳菲暗度",
    "author": "毛熙震",
    "content": "寂寞芳菲暗度，岁华如箭堪惊。缅想旧欢多少事，转添春思难平。曲槛丝垂金柳，小窗弦断银筝。深院空闻燕语，满园闲落花轻。一片相思休不得，忍教长日愁生。谁见夕陽孤梦，觉来无限伤情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河满子·无语残妆淡薄",
    "author": "毛熙震",
    "content": "无语残妆淡薄，含羞亸袂轻盈。几度香闺眠过晓，绮窗疏日微明。云母帐中偷惜，水晶枕上初惊。笑靥嫩疑花坼，愁眉翠敛山横。相望只教添怅恨，整鬟时见纤琼。独倚朱扉闲立，谁知别有深情。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "小重山·梁燕双飞画阁前",
    "author": "毛熙震",
    "content": "梁燕双飞画阁前，寂寥多少恨，懒孤眠。晓来闲处想君怜，红罗帐，金鸭冷沉烟。谁信损婵娟，倚屏啼玉箸，湿香钿。四肢无力上秋千，群花谢，愁对艳陽天。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "定西番·苍翠浓陰满院",
    "author": "毛熙震",
    "content": "苍翠浓陰满院，莺对语，蝶交飞，戏蔷薇。斜日倚栏风好，余香出绣衣。未得玉郎消息，几时归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "木兰花·掩朱扉",
    "author": "毛熙震",
    "content": "掩朱扉，钩翠箔，满院莺声春寂寞。匀粉泪，恨檀郎，一去不归花又落。对斜晖，临小阁，前事岂堪重想着。金带冷，画屏幽，宝帐慵熏兰麝薄。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "后庭花·莺啼燕语芳菲节",
    "author": "毛熙震",
    "content": "莺啼燕语芳菲节，瑞庭花发。昔时欢宴歌声揭，管弦清越。自从陵谷追游歇，画梁尘黦。伤心一片如圭月，闲锁宫阙。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "后庭花·轻盈舞妓含芳艳",
    "author": "毛熙震",
    "content": "轻盈舞妓含芳艳，竞妆新脸。步摇珠翠修蛾敛，腻鬟云染。歌声慢发开檀点，绣衫斜掩。时将纤手匀红脸，笑招金靥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "后庭花·越罗小袖新香蒨",
    "author": "毛熙震",
    "content": "越罗小袖新香蒨，薄笼金钏。倚栏无语摇轻扇，半遮匀面。春残日暖莺娇懒，满庭花片。怎不教人长相见，画堂深院。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·闲卧绣纬",
    "author": "毛熙震",
    "content": "闲卧绣纬，慵想万般情宠。锦檀偏，翘股重，翠云欹。暮天屏上春山碧，映香烟雾隔。蕙兰心，魂梦役，敛蛾眉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·钿匣舞鸾",
    "author": "毛熙震",
    "content": "钿匣舞鸾，隐映艳红修碧。月梳斜，云鬓腻，粉香寒。晓花微敛轻呵展，袅钗金燕软。日初升，帘半卷，对妆残。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·梨花满院飘香雪",
    "author": "毛熙震",
    "content": "梨花满院飘香雪，高楼夜静风筝咽。斜月照帘帷，忆君和梦稀。小窗灯影背，燕语惊愁态。屏掩断香飞，行云山外归。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·绣帘高轴临塘看",
    "author": "毛熙震",
    "content": "绣帘高轴临塘看，雨翻荷芰真珠散。残暑晚初凉，轻风渡水香。无聊悲往事，怎奈牵情思。光景暗相催，等闲秋又来。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·天含残碧融春色",
    "author": "毛熙震",
    "content": "天含残碧融春色，五陵薄幸无消息。尽日掩朱门，离愁暗断魂。莺啼芳树暖，燕拂回塘满。寂寞对屏山，相思醉梦间。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·入夏偏宜淡薄妆",
    "author": "李珣",
    "content": "入夏偏宜淡薄妆，越罗衣褪郁金黄，翠钿檀注助容光。相见无言还有恨，几回拚却又思量，月窗香径梦悠飏。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·晚出闲庭看海棠",
    "author": "李珣",
    "content": "晚出闲庭看海棠，风流学得内家妆，小钗横戴一枝芳。镂玉梳斜云鬓腻，缕金衣透雪肌香，暗思何事立残陽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·访旧伤离欲断魂",
    "author": "李珣",
    "content": "访旧伤离欲断魂，无因重见玉楼人，六街微雨镂香尘。早为不逢巫峡梦，那堪虚度锦江春，遇花倾酒莫辞频。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "浣溪沙·红藕花香到槛频",
    "author": "李珣",
    "content": "红藕花香到槛频，可堪闲忆似花人，旧欢如梦绝音尘。翠叠画屏山隐隐，冷铺纹簟水潾潾，断魂何处一蝉新。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·楚山青",
    "author": "李珣",
    "content": "楚山青，湘水绿，春风淡荡看不足。草芊芊，花簇簇，渔艇棹歌相续。信浮沉，无管束，钓回乘月归湾曲。酒盈樽，云满屋，不见人间荣辱。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·荻花秋",
    "author": "李珣",
    "content": "荻花秋，潇湘夜，橘洲佳景如屏画。碧烟中，明月下，小艇垂纶初罢。水为乡，篷作舍，鱼羹稻饭常餐也。酒盈杯，书满架，名利不将心挂。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·柳垂丝",
    "author": "李珣",
    "content": "柳垂丝，花满树，莺啼楚岸春山暮。棹轻舟，出深浦，缓唱渔歌归去。罢垂纶，还酌醑，孤村遥指云遮处。下长汀，临浅渡，惊起一行沙鹭。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "渔歌子·九疑山",
    "author": "李珣",
    "content": "九疑山，三湘水，芦花时节秋风起。水云间，山月里，棹月穿云游戏。鼓清琴，倾绿蚁，扁舟自得逍遥志。任东西，无定止，不议人间醒醉。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "巫山一段云·有客经巫峡",
    "author": "李珣",
    "content": "有客经巫峡，停桡向水湄。楚王曾此梦瑶姬，一梦杳无期。尘暗珠帘卷，香消翠帷垂。西风回首不胜悲，暮雨洒空祠。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "巫山一段云·古庙依青嶂",
    "author": "李珣",
    "content": "古庙依青嶂，行宫枕碧流。水声山色锁妆楼，往事思悠悠。云雨朝还暮，烟花春复秋。啼猿何必近孤舟，行客自多愁。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·帘卷池心小阁虚",
    "author": "李珣",
    "content": "帘卷池心小阁虚，暂凉闲步徐徐。芰荷经雨半凋疏，拂堤垂柳，蝉噪夕陽余。不语低鬟幽思远，玉钗斜坠双鱼。几回偷看寄来书，离情别恨，相隔欲何如。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "临江仙·莺报帘前暖日红",
    "author": "李珣",
    "content": "莺报帘前暖日红，玉炉残麝犹浓。起来闺思尚疏慵，别愁春梦，谁解此情悰。强整娇姿临宝镜，小池一朵芙蓉。旧欢无处再寻踪，更堪回顾，屏画九疑峰。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·烟漠漠",
    "author": "李珣",
    "content": "烟漠漠，雨凄凄，岸花零落鹧鸪啼。远客扁舟临野渡，思乡处，潮退水平春色暮。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·兰棹举",
    "author": "李珣",
    "content": "兰棹举，水纹开，竞携藤笼采莲来。回塘深处遥相见，邀同宴，绿酒一卮红上面。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·归路近",
    "author": "李珣",
    "content": "归路近，扣舷歌，采真珠处水风多。曲岸小桥山月过，烟深锁，豆蔻花垂千万朵。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·乘彩舫",
    "author": "李珣",
    "content": "乘彩舫，过莲塘，棹歌惊起睡鸳鸯。游女带香偎伴笑，争窈窕，竞折团荷遮晚照。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·倾绿蚁",
    "author": "李珣",
    "content": "倾绿蚁，泛红螺，闲邀女伴簇笙歌。避暑信船轻浪里，闲游戏，夹岸荔枝红蘸水。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·云带雨",
    "author": "李珣",
    "content": "云带雨，浪迎风，钓翁回棹碧湾中。春酒香熟鲈鱼美，谁同醉？缆却扁舟篷底睡。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·沙月静",
    "author": "李珣",
    "content": "沙月静，水烟轻，芰荷香里夜船行。绿鬟红脸谁家女？遥相顾，缓唱棹歌极浦去。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·渔市散",
    "author": "李珣",
    "content": "渔市散，渡船稀，越南云树望中微。行客待湘天欲暮，送春浦，愁听猩猩啼瘴雨。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·拢云髻",
    "author": "李珣",
    "content": "拢云髻，背犀梳，焦红衫映绿罗裙。越王台下春风暖，药盈岸，游赏每邀邻女伴。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "南乡子·相见处",
    "author": "李珣",
    "content": "相见处，晚晴天，斜桐花下越台前。暗里回眸深属意，遗双翠，骑象背人先过水。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·星高月午",
    "author": "李珣",
    "content": "星高月午，丹桂青松深处。醮坛开，金磬敲清露，珠幢立翠苔。步虚声缥缈，想象思徘徊。晓天归去路，指蓬莱。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "女冠子·春山夜静",
    "author": "李珣",
    "content": "春山夜静，愁闻洞天疏磬。玉堂虚，细雾垂珠佩，轻烟曳翠裙。对花情脉脉，望月步徐徐。刘阮今何处？绝来书。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·寂寞青楼",
    "author": "李珣",
    "content": "寂寞青楼，风触绣帘珠碎撼。月朦胧，花暗淡，锁春愁。寻想往事依稀梦，泪脸桃红色重。鬓欹蝉。钗坠凤，思悠悠。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·雨渍花零",
    "author": "李珣",
    "content": "雨渍花零，红散香凋池两岸。别情遥，春歌断，掩银屏。孤帆早晚离三楚，闲理钿筝愁几许？曲中情，弦上语，不堪听。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·秋雨联绵",
    "author": "李珣",
    "content": "秋雨联绵，声散败荷丛里。那堪深夜枕前听，酒初醒。牵愁惹思更无停，烛暗香凝天欲曙。细和烟，冷和雨，透帘旌。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "酒泉子·秋月婵娟",
    "author": "李珣",
    "content": "秋月婵娟，皎洁碧纱窗外。照花穿竹冷沉沉，印池心。凝露滴，砌蛩吟，惊觉谢娘残梦。夜深斜傍枕前来，影徘徊。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望远行·春日迟迟思寂寥",
    "author": "李珣",
    "content": "春日迟迟思寂寥，行客关山路遥。琼窗时听语莺娇，柳丝牵恨一条条。休晕绣，罢吹萧，貌逐残花暗凋。同心犹结旧裙腰，忍辜风月度良宵。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "望远行·露滴幽庭落叶时",
    "author": "李珣",
    "content": "露滴幽庭落叶时，愁聚萧娘柳眉。玉郎一去负佳期，水云迢递雁书迟。屏半掩，枕斜欹，蜡泪无言对垂。吟蛩断续漏频移，入窗明月鉴空帷。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·回塘起波纹细",
    "author": "李珣",
    "content": "回塘起波纹细，剌桐花里门斜闭。残日照平芜，双双飞鹧鸪。征帆何处客，相见还相隔。不语欲魂消，望中烟水遥。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·等闲将度三春景",
    "author": "李珣",
    "content": "等闲将度三春景，帘垂碧砌参差影。曲槛日初斜，杜鹃啼落花。恨君容易处，又话潇湘去。凝思倚屏山，泪流红脸斑。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "菩萨蛮·隔帘微雨双飞燕",
    "author": "李珣",
    "content": "隔帘微雨双飞燕，砌花零落红深浅。捻得宝筝凋，心随征棹遥。楚天云外路，动便经年去。香断画屏深，旧欢何处寻。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "西溪子·金缕翠钿浮动",
    "author": "李珣",
    "content": "金缕翠钿浮动，妆罢小窗圆梦。日高时，春已老，人来到，满地落花慵扫。无语倚屏风，泣残红。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "虞美人·金笼莺报天将曙",
    "author": "李珣",
    "content": "金笼莺报天将曙，惊起分飞处。夜来潜与玉郎期，多情不觉酒醒迟，失归期。映花避月遥相送，腻髻偏凤。欲回娇步入香闺，倚屏无语捻云篦，翠眉低。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·去去",
    "author": "李珣",
    "content": "去去，何处？迢迢巴楚，山水相连。朝云暮雨，依旧十二峰前，猿声到客船。愁肠岂异丁香结？因离别，故国音书绝。想佳人花下，对明月春风，恨应同。",
    "dynasty": "五代",
    "type": "ci",
    "tags": [
      "wudai",
      "五代"
    ]
  },
  {
    "title": "河传·春暮",
    "author": "李珣",
    "content": "春暮，微雨。送君南浦，愁敛双蛾。落花深处，啼鸟似逐离散，粉檀珠泪和。临流更把同心结，情哽咽，后会何时节？不堪回首，相望已隔汀洲，檐声幽。",
    "dynasty": "五代",
    "type": "ci",
    "tags": [
      "wudai",
      "五代"
    ]
  }
]