{
  "title": "游山西村",
  "author": "陆游",
  "dynasty": "宋",
  "content": "莫笑农家腊酒浑，丰年留客足鸡豚。\n山重水复疑无路，柳暗花明又一村。\n箫鼓追随春社近，衣冠简朴古风存。\n从今若许闲乘月，拄杖无时夜叩门。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "游山西村",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"莫笑农家腊酒浑，丰年留客足鸡豚。\", \"山重水复疑无路，柳暗花明又一村。\", \"箫鼓追随春社近，衣冠简朴古风存。\", \"从今若许闲乘月，拄杖无时夜叩门。\"]}]}",
  "display_content": "莫笑农家腊酒浑，丰年留客足鸡豚。\n山重水复疑无路，柳暗花明又一村。\n箫鼓追随春社近，衣冠简朴古风存。\n从今若许闲乘月，拄杖无时夜叩门。"
}