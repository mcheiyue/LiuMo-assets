{
  "title": "示儿",
  "author": "陆游",
  "dynasty": "宋",
  "content": "舍东已种百本桑，舍西仍筑百步塘。\n早茶采尽晚茶出，小麦方秀大麦黄。\n老夫一饱手扪腹，不复举首号苍苍。\n读书习气扫未尽，灯前简牍纷朱黄。\n吾儿从旁论治乱，每使老子喜欲狂。\n不须饮酒径自醉，取书相和声琅琅。\n人生百病有已时，独有书癖不可医。\n愿儿力耕足衣食，读书万卷真何益。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "示儿",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"舍东已种百本桑，舍西仍筑百步塘。\", \"早茶采尽晚茶出，小麦方秀大麦黄。\", \"老夫一饱手扪腹，不复举首号苍苍。\", \"读书习气扫未尽，灯前简牍纷朱黄。\", \"吾儿从旁论治乱，每使老子喜欲狂。\", \"不须饮酒径自醉，取书相和声琅琅。\", \"人生百病有已时，独有书癖不可医。\", \"愿儿力耕足衣食，读书万卷真何益。\"]}]}",
  "display_content": "舍东已种百本桑，舍西仍筑百步塘。\n早茶采尽晚茶出，小麦方秀大麦黄。\n老夫一饱手扪腹，不复举首号苍苍。\n读书习气扫未尽，灯前简牍纷朱黄。\n吾儿从旁论治乱，每使老子喜欲狂。\n不须饮酒径自醉，取书相和声琅琅。\n人生百病有已时，独有书癖不可医。\n愿儿力耕足衣食，读书万卷真何益。"
}