{
  "title": "登高",
  "author": "杜甫",
  "dynasty": "唐",
  "content": "风急天高猨啸哀，渚清沙白鸟飞回。\n无边落木萧萧下，不尽长江衮衮来。\n万里悲秋常作客，百年多病独登台。\n艰难苦恨繁霜鬓，潦倒新停浊酒桮。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "登高",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"风急天高猨啸哀，渚清沙白鸟飞回。\", \"无边落木萧萧下，不尽长江衮衮来。\", \"万里悲秋常作客，百年多病独登台。\", \"艰难苦恨繁霜鬓，潦倒新停浊酒桮。\"]}]}",
  "display_content": "风急天高猨啸哀，渚清沙白鸟飞回。\n无边落木萧萧下，不尽长江衮衮来。\n万里悲秋常作客，百年多病独登台。\n艰难苦恨繁霜鬓，潦倒新停浊酒桮。"
}