{
  "title": "古朗月行",
  "author": "李白",
  "dynasty": "唐",
  "content": "小时不识月，呼作白玉盘。\n又疑瑶台镜，飞在白云端。\n仙人垂两足，桂树作团团。\n白兔捣药成，问言与谁餐。\n蟾蜍蚀圆影，大明夜已残。\n羿昔落九乌，天人清且安。\n阴精此沦惑，去去不足观。\n忧来其如何，凄怆摧心肝。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "古朗月行",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"小时不识月，呼作白玉盘。\", \"又疑瑶台镜，飞在白云端。\", \"仙人垂两足，桂树作团团。\", \"白兔捣药成，问言与谁餐。\", \"蟾蜍蚀圆影，大明夜已残。\", \"羿昔落九乌，天人清且安。\", \"阴精此沦惑，去去不足观。\", \"忧来其如何，凄怆摧心肝。\"]}]}",
  "display_content": "小时不识月，呼作白玉盘。\n又疑瑶台镜，飞在白云端。\n仙人垂两足，桂树作团团。\n白兔捣药成，问言与谁餐。\n蟾蜍蚀圆影，大明夜已残。\n羿昔落九乌，天人清且安。\n阴精此沦惑，去去不足观。\n忧来其如何，凄怆摧心肝。"
}