{
  "title": "念奴娇·赤壁怀古",
  "author": "苏轼",
  "dynasty": "宋",
  "content": "大江东去，浪淘尽、千古风流人物。\n故垒西边人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，雄姿英发。\n羽扇纶巾谈笑间，强虏灰飞烟灭。\n故国神游，多情应笑，我早生华发。\n人间如梦，一尊还酹江月。",
  "type": "乐府",
  "tags": [
    "K12",
    "ci",
    "乐府",
    "shi"
  ],
  "source": "k12",
  "original_title": "念奴娇",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"大江东去，浪淘尽、千古风流人物。\", \"故垒西边人道是，三国周郎赤壁。\", \"乱石穿空，惊涛拍岸，卷起千堆雪。\", \"江山如画，一时多少豪杰。\", \"遥想公瑾当年，小乔初嫁了，雄姿英发。\", \"羽扇纶巾谈笑间，强虏灰飞烟灭。\", \"故国神游，多情应笑，我早生华发。\", \"人间如梦，一尊还酹江月。\"]}]}",
  "display_content": "大江东去，浪淘尽、千古风流人物。\n故垒西边人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，雄姿英发。\n羽扇纶巾谈笑间，强虏灰飞烟灭。\n故国神游，多情应笑，我早生华发。\n人间如梦，一尊还酹江月。"
}