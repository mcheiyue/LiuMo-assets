{
  "title": "望庐山瀑布",
  "author": "李白",
  "dynasty": "唐",
  "content": "西登香炉峰，南见瀑布水。挂流三百丈，喷壑数十里。\n欻如飞电来，隐若白虹起。初惊河汉落，半洒云天里。\n仰观势转雄，壮哉造化功。海风吹不断，江月照还空。\n空中乱潈射，左右洗青壁。飞珠散轻霞，流沫沸穹石。\n而我乐名山，对之心益闲。无论漱琼液，还得洗尘颜。\n且谐宿所好，永愿辞人间。\n日照香炉生紫烟，遥看瀑布挂前川。\n飞流直下三千尺，疑是银河落九天。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "望庐山瀑布水二首",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"西登香炉峰，南见瀑布水。挂流三百丈，喷壑数十里。\", \"欻如飞电来，隐若白虹起。初惊河汉落，半洒云天里。\", \"仰观势转雄，壮哉造化功。海风吹不断，江月照还空。\", \"空中乱潈射，左右洗青壁。飞珠散轻霞，流沫沸穹石。\", \"而我乐名山，对之心益闲。无论漱琼液，还得洗尘颜。\", \"且谐宿所好，永愿辞人间。\", \"日照香炉生紫烟，遥看瀑布挂前川。\", \"飞流直下三千尺，疑是银河落九天。\"]}]}",
  "display_content": "西登香炉峰，南见瀑布水。挂流三百丈，喷壑数十里。\n欻如飞电来，隐若白虹起。初惊河汉落，半洒云天里。\n仰观势转雄，壮哉造化功。海风吹不断，江月照还空。\n空中乱潈射，左右洗青壁。飞珠散轻霞，流沫沸穹石。\n而我乐名山，对之心益闲。无论漱琼液，还得洗尘颜。\n且谐宿所好，永愿辞人间。\n日照香炉生紫烟，遥看瀑布挂前川。\n飞流直下三千尺，疑是银河落九天。"
}