{
  "title": "江城子·密州出猎",
  "author": "苏轼",
  "dynasty": "宋",
  "content": "前瞻马耳九仙山。\n碧连天。\n晚云闲。\n城上高台，真个是超然。\n莫使匆匆云雨散，今夜里，月婵娟。\n小溪鸥鹭静联拳。\n去翩翩。\n点轻烟。\n人事凄凉，回首便他年。\n莫忘使君歌笑处，垂柳下，矮槐前。",
  "type": "乐府",
  "tags": [
    "K12",
    "ci",
    "乐府",
    "shi"
  ],
  "source": "k12",
  "original_title": "江城子",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"前瞻马耳九仙山。\", \"碧连天。\", \"晚云闲。\", \"城上高台，真个是超然。\", \"莫使匆匆云雨散，今夜里，月婵娟。\", \"小溪鸥鹭静联拳。\", \"去翩翩。\", \"点轻烟。\", \"人事凄凉，回首便他年。\", \"莫忘使君歌笑处，垂柳下，矮槐前。\"]}]}",
  "display_content": "前瞻马耳九仙山。\n碧连天。\n晚云闲。\n城上高台，真个是超然。\n莫使匆匆云雨散，今夜里，月婵娟。\n小溪鸥鹭静联拳。\n去翩翩。\n点轻烟。\n人事凄凉，回首便他年。\n莫忘使君歌笑处，垂柳下，矮槐前。"
}