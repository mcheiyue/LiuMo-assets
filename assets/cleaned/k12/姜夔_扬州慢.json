{
  "title": "扬州慢",
  "author": "姜夔",
  "dynasty": "宋",
  "content": "淮左名都，竹西佳处，解鞍少驻初程。\n过春风十里，尽荠麦青青。\n自胡马窥江去后，废池乔木，犹厌言兵。\n渐黄昏，清角吹寒，都在空城。\n杜郎俊赏，算而今，重到须惊。\n纵豆蔻词工，青楼梦好，难赋深情。\n二十四桥仍在，波心荡、冷月无声。\n念桥边红药，年年知为谁生。",
  "type": "乐府",
  "tags": [
    "K12",
    "ci",
    "乐府",
    "shi"
  ],
  "source": "k12",
  "original_title": "扬州慢",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"淮左名都，竹西佳处，解鞍少驻初程。\", \"过春风十里，尽荠麦青青。\", \"自胡马窥江去后，废池乔木，犹厌言兵。\", \"渐黄昏，清角吹寒，都在空城。\", \"杜郎俊赏，算而今，重到须惊。\", \"纵豆蔻词工，青楼梦好，难赋深情。\", \"二十四桥仍在，波心荡、冷月无声。\", \"念桥边红药，年年知为谁生。\"]}]}",
  "display_content": "淮左名都，竹西佳处，解鞍少驻初程。\n过春风十里，尽荠麦青青。\n自胡马窥江去后，废池乔木，犹厌言兵。\n渐黄昏，清角吹寒，都在空城。\n杜郎俊赏，算而今，重到须惊。\n纵豆蔻词工，青楼梦好，难赋深情。\n二十四桥仍在，波心荡、冷月无声。\n念桥边红药，年年知为谁生。"
}