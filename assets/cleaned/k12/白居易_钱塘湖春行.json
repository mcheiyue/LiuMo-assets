{
  "title": "钱塘湖春行",
  "author": "白居易",
  "dynasty": "唐",
  "content": "孤山寺北贾亭西，水面初平云脚低。\n几处早莺争暖树，谁家新燕啄春泥。\n乱花渐欲迷人眼，浅草才能没马蹄。\n最爱湖东行不足，绿杨阴里白沙堤。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "钱塘湖春行",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"孤山寺北贾亭西，水面初平云脚低。\", \"几处早莺争暖树，谁家新燕啄春泥。\", \"乱花渐欲迷人眼，浅草才能没马蹄。\", \"最爱湖东行不足，绿杨阴里白沙堤。\"]}]}",
  "display_content": "孤山寺北贾亭西，水面初平云脚低。\n几处早莺争暖树，谁家新燕啄春泥。\n乱花渐欲迷人眼，浅草才能没马蹄。\n最爱湖东行不足，绿杨阴里白沙堤。"
}