{
  "title": "酬乐天扬州初逢席上见赠",
  "author": "刘禹锡",
  "dynasty": "唐",
  "content": "巴山楚水凄凉地，二十三年弃置身。\n怀旧空吟闻篴赋，到乡翻似烂柯人。\n沈舟侧畔千帆过，病树前头万木春。\n今日听君歌一曲，暂凭杯酒长精神。",
  "type": "乐府",
  "tags": [
    "K12",
    "shi",
    "乐府"
  ],
  "source": "k12",
  "original_title": "酬乐天扬州初逢席上见赠",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"巴山楚水凄凉地，二十三年弃置身。\", \"怀旧空吟闻篴赋，到乡翻似烂柯人。\", \"沈舟侧畔千帆过，病树前头万木春。\", \"今日听君歌一曲，暂凭杯酒长精神。\"]}]}",
  "display_content": "巴山楚水凄凉地，二十三年弃置身。\n怀旧空吟闻篴赋，到乡翻似烂柯人。\n沈舟侧畔千帆过，病树前头万木春。\n今日听君歌一曲，暂凭杯酒长精神。"
}