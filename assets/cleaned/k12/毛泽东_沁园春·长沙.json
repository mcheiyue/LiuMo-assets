{
  "title": "沁园春·长沙",
  "author": "毛泽东",
  "dynasty": "近现代",
  "content": "独立寒秋，湘江北去，橘子洲头。\n看万山红遍，层林尽染；漫江碧透，百舸争流。\n鹰击长空，鱼翔浅底，万类霜天竞自由。\n怅寥廓，问苍茫大地，谁主沉浮？\n携来百侣曾游，忆往昔峥嵘岁月稠。\n恰同学少年，风华正茂；书生意气，挥斥方遒。\n指点江山，激扬文字，粪土当年万户侯。\n曾记否，到中流击水，浪遏飞舟？",
  "type": "乐府",
  "tags": [
    "K12",
    "ci",
    "乐府",
    "shi"
  ],
  "source": "k12",
  "original_title": "沁园春·长沙",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"独立寒秋，湘江北去，橘子洲头。\", \"看万山红遍，层林尽染；漫江碧透，百舸争流。\", \"鹰击长空，鱼翔浅底，万类霜天竞自由。\", \"怅寥廓，问苍茫大地，谁主沉浮？\", \"携来百侣曾游，忆往昔峥嵘岁月稠。\", \"恰同学少年，风华正茂；书生意气，挥斥方遒。\", \"指点江山，激扬文字，粪土当年万户侯。\", \"曾记否，到中流击水，浪遏飞舟？\"]}]}",
  "display_content": "独立寒秋，湘江北去，橘子洲头。\n看万山红遍，层林尽染；漫江碧透，百舸争流。\n鹰击长空，鱼翔浅底，万类霜天竞自由。\n怅寥廓，问苍茫大地，谁主沉浮？\n携来百侣曾游，忆往昔峥嵘岁月稠。\n恰同学少年，风华正茂；书生意气，挥斥方遒。\n指点江山，激扬文字，粪土当年万户侯。\n曾记否，到中流击水，浪遏飞舟？"
}