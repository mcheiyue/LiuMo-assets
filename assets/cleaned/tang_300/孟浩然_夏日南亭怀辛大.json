{
  "title": "夏日南亭怀辛大",
  "author": "孟浩然",
  "dynasty": "唐",
  "content": "山光忽西落，池月渐东上。\n散发乘夕凉，开轩卧闲敞。\n荷风送香气，竹露滴清响。\n欲取鸣琴弹，恨无知音赏。\n感此怀故人，中宵劳梦想。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "夏日南亭怀辛大",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"山光忽西落，池月渐东上。\", \"散发乘夕凉，开轩卧闲敞。\", \"荷风送香气，竹露滴清响。\", \"欲取鸣琴弹，恨无知音赏。\", \"感此怀故人，中宵劳梦想。\"]}]}",
  "display_content": "山光忽西落，池月渐东上。\n散发乘夕凉，开轩卧闲敞。\n荷风送香气，竹露滴清响。\n欲取鸣琴弹，恨无知音赏。\n感此怀故人，中宵劳梦想。"
}