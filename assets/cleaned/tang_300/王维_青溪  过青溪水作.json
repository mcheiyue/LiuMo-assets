{
  "title": "青溪 / 过青溪水作",
  "author": "王维",
  "dynasty": "唐",
  "content": "言入黄花川，每逐清溪水。随山将万转，趣途无百里。\n声喧乱石中，色静深松里。漾漾泛菱荇，澄澄映葭苇。\n我心素已闲，清川澹如此。请留磐石上，垂钓将已矣。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "青溪",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"言入黄花川，每逐清溪水。随山将万转，趣途无百里。\", \"声喧乱石中，色静深松里。漾漾泛菱荇，澄澄映葭苇。\", \"我心素已闲，清川澹如此。请留磐石上，垂钓将已矣。\"]}]}",
  "display_content": "言入黄花川，每逐清溪水。随山将万转，趣途无百里。\n声喧乱石中，色静深松里。漾漾泛菱荇，澄澄映葭苇。\n我心素已闲，清川澹如此。请留磐石上，垂钓将已矣。"
}