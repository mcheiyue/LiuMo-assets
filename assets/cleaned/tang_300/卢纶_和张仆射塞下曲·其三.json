{
  "title": "和张仆射塞下曲·其三",
  "author": "卢纶",
  "dynasty": "唐",
  "content": "鹫翎金仆姑，燕尾绣蝥弧。独立扬新令，千营共一呼。\n林暗草惊风，将军夜引弓。平明寻白羽，没在石棱中。\n月黑雁飞高，单于夜遁逃。欲将轻骑逐，大雪满弓刀。\n野幕敞琼筵，羌戎贺劳旋。醉和金甲舞，雷鼓动山川。\n调箭又呼鹰，俱闻出世能。奔狐将迸雉，扫尽古丘陵。\n亭亭七叶贵，荡荡一隅清。他日题麟阁，唯应独不名。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "和张仆射塞下曲",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"鹫翎金仆姑，燕尾绣蝥弧。独立扬新令，千营共一呼。\", \"林暗草惊风，将军夜引弓。平明寻白羽，没在石棱中。\", \"月黑雁飞高，单于夜遁逃。欲将轻骑逐，大雪满弓刀。\", \"野幕敞琼筵，羌戎贺劳旋。醉和金甲舞，雷鼓动山川。\", \"调箭又呼鹰，俱闻出世能。奔狐将迸雉，扫尽古丘陵。\", \"亭亭七叶贵，荡荡一隅清。他日题麟阁，唯应独不名。\"]}]}",
  "display_content": "鹫翎金仆姑，燕尾绣蝥弧。独立扬新令，千营共一呼。\n林暗草惊风，将军夜引弓。平明寻白羽，没在石棱中。\n月黑雁飞高，单于夜遁逃。欲将轻骑逐，大雪满弓刀。\n野幕敞琼筵，羌戎贺劳旋。醉和金甲舞，雷鼓动山川。\n调箭又呼鹰，俱闻出世能。奔狐将迸雉，扫尽古丘陵。\n亭亭七叶贵，荡荡一隅清。他日题麟阁，唯应独不名。"
}