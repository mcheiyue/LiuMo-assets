{
  "title": "寄人",
  "author": "张泌",
  "dynasty": "唐",
  "content": "别梦依依到谢家，小廊回合曲阑斜。\n多情只有春庭月，犹为离人照落花。\n酷怜风月为多情，还到春时别恨生。\n倚柱寻思倍惆怅，一场春梦不分明。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "寄人",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"别梦依依到谢家，小廊回合曲阑斜。\", \"多情只有春庭月，犹为离人照落花。\", \"酷怜风月为多情，还到春时别恨生。\", \"倚柱寻思倍惆怅，一场春梦不分明。\"]}]}",
  "display_content": "别梦依依到谢家，小廊回合曲阑斜。\n多情只有春庭月，犹为离人照落花。\n酷怜风月为多情，还到春时别恨生。\n倚柱寻思倍惆怅，一场春梦不分明。"
}