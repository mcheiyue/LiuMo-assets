{
  "title": "隋宫",
  "author": "李商隐",
  "dynasty": "唐",
  "content": "紫泉宫殿锁烟霞，欲取芜城作帝家。\n玉玺不缘归日角，锦帆应是到天涯。\n于今腐草无萤火，终古垂杨有暮鸦。\n地下若逢陈后主，岂宜重问后庭花。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "隋宫",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"紫泉宫殿锁烟霞，欲取芜城作帝家。\", \"玉玺不缘归日角，锦帆应是到天涯。\", \"于今腐草无萤火，终古垂杨有暮鸦。\", \"地下若逢陈后主，岂宜重问后庭花。\"]}]}",
  "display_content": "紫泉宫殿锁烟霞，欲取芜城作帝家。\n玉玺不缘归日角，锦帆应是到天涯。\n于今腐草无萤火，终古垂杨有暮鸦。\n地下若逢陈后主，岂宜重问后庭花。"
}