{
  "title": "春雨",
  "author": "李商隐",
  "dynasty": "唐",
  "content": "怅卧新春白袷衣，白门寥落意多违。\n红楼隔雨相望冷，珠箔飘灯独自归。\n远路应悲春晼晚，残宵犹得梦依稀。\n玉珰缄札何由达，万里云罗一雁飞。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "春雨",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"怅卧新春白袷衣，白门寥落意多违。\", \"红楼隔雨相望冷，珠箔飘灯独自归。\", \"远路应悲春晼晚，残宵犹得梦依稀。\", \"玉珰缄札何由达，万里云罗一雁飞。\"]}]}",
  "display_content": "怅卧新春白袷衣，白门寥落意多违。\n红楼隔雨相望冷，珠箔飘灯独自归。\n远路应悲春晼晚，残宵犹得梦依稀。\n玉珰缄札何由达，万里云罗一雁飞。"
}