{
  "title": "九日登望仙台呈刘明府容",
  "author": "崔曙",
  "dynasty": "唐",
  "content": "汉文皇帝有高台，此日登临曙色开。\n三晋云山皆北向，二陵风雨自东来。\n关门令尹谁能识，河上仙翁去不回。\n且欲近寻彭泽宰，陶然共醉菊花杯。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "九日登望仙台呈刘明府容",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"汉文皇帝有高台，此日登临曙色开。\", \"三晋云山皆北向，二陵风雨自东来。\", \"关门令尹谁能识，河上仙翁去不回。\", \"且欲近寻彭泽宰，陶然共醉菊花杯。\"]}]}",
  "display_content": "汉文皇帝有高台，此日登临曙色开。\n三晋云山皆北向，二陵风雨自东来。\n关门令尹谁能识，河上仙翁去不回。\n且欲近寻彭泽宰，陶然共醉菊花杯。"
}