{
  "title": "寄韩谏议注",
  "author": "杜甫",
  "dynasty": "唐",
  "content": "今我不乐思岳阳，身欲奋飞病在床。\n美人娟娟隔秋水，濯足洞庭望八荒。\n鸿飞冥冥日月白，青枫叶赤天雨霜。\n玉京群帝集北斗，或骑骐𬴊翳凤皇。\n芙蓉旌旗烟雾乐，影动倒景摇潇湘。\n星宫之君醉琼浆，羽人稀少不在旁。\n似闻昨者赤松子，恐是汉代韩张良。\n昔随刘氏定长安，帷幄未改神惨伤。\n国家成败吾岂敢，色难腥腐餐风香。\n周南留滞古所惜，南极老人应寿昌。\n美人胡为隔秋水，焉得置之贡玉堂。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "寄韩谏议",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"今我不乐思岳阳，身欲奋飞病在床。\", \"美人娟娟隔秋水，濯足洞庭望八荒。\", \"鸿飞冥冥日月白，青枫叶赤天雨霜。\", \"玉京群帝集北斗，或骑骐𬴊翳凤皇。\", \"芙蓉旌旗烟雾乐，影动倒景摇潇湘。\", \"星宫之君醉琼浆，羽人稀少不在旁。\", \"似闻昨者赤松子，恐是汉代韩张良。\", \"昔随刘氏定长安，帷幄未改神惨伤。\", \"国家成败吾岂敢，色难腥腐餐风香。\", \"周南留滞古所惜，南极老人应寿昌。\", \"美人胡为隔秋水，焉得置之贡玉堂。\"]}]}",
  "display_content": "今我不乐思岳阳，身欲奋飞病在床。\n美人娟娟隔秋水，濯足洞庭望八荒。\n鸿飞冥冥日月白，青枫叶赤天雨霜。\n玉京群帝集北斗，或骑骐𬴊翳凤皇。\n芙蓉旌旗烟雾乐，影动倒景摇潇湘。\n星宫之君醉琼浆，羽人稀少不在旁。\n似闻昨者赤松子，恐是汉代韩张良。\n昔随刘氏定长安，帷幄未改神惨伤。\n国家成败吾岂敢，色难腥腐餐风香。\n周南留滞古所惜，南极老人应寿昌。\n美人胡为隔秋水，焉得置之贡玉堂。"
}