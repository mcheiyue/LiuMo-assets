{
  "title": "利州南渡",
  "author": "温庭筠",
  "dynasty": "唐",
  "content": "澹然空水对斜晖，曲岛苍茫接翠微。\n波上马嘶看櫂去，柳边人歇待船归。\n数丛沙草群鸥散，万顷江田一鹭飞。\n谁解乘舟寻范蠡，五湖烟水独忘机。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "利州南渡",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"澹然空水对斜晖，曲岛苍茫接翠微。\", \"波上马嘶看櫂去，柳边人歇待船归。\", \"数丛沙草群鸥散，万顷江田一鹭飞。\", \"谁解乘舟寻范蠡，五湖烟水独忘机。\"]}]}",
  "display_content": "澹然空水对斜晖，曲岛苍茫接翠微。\n波上马嘶看櫂去，柳边人歇待船归。\n数丛沙草群鸥散，万顷江田一鹭飞。\n谁解乘舟寻范蠡，五湖烟水独忘机。"
}