{
  "title": "西塞山怀古",
  "author": "刘禹锡",
  "dynasty": "唐",
  "content": "西晋楼船下益州，金陵王气黯然收。\n千寻铁锁沈江底，一片降旛出石头。\n人世几回伤往事，山形依旧枕江流。\n今逢四海为家日，故垒萧萧芦荻秋。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "西塞山怀古",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"西晋楼船下益州，金陵王气黯然收。\", \"千寻铁锁沈江底，一片降旛出石头。\", \"人世几回伤往事，山形依旧枕江流。\", \"今逢四海为家日，故垒萧萧芦荻秋。\"]}]}",
  "display_content": "西晋楼船下益州，金陵王气黯然收。\n千寻铁锁沈江底，一片降旛出石头。\n人世几回伤往事，山形依旧枕江流。\n今逢四海为家日，故垒萧萧芦荻秋。"
}