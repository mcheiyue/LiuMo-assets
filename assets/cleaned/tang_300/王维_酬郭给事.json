{
  "title": "酬郭给事",
  "author": "王维",
  "dynasty": "唐",
  "content": "洞门高阁霭余辉，桃李阴阴柳絮飞。\n禁里疎钟官舍晚，省中啼鸟吏人稀。\n晨摇玉佩趋金殿，夕奉天书拜琐闱。\n强欲从君无那老，将因卧病解朝衣。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "酬郭给事",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"洞门高阁霭余辉，桃李阴阴柳絮飞。\", \"禁里疎钟官舍晚，省中啼鸟吏人稀。\", \"晨摇玉佩趋金殿，夕奉天书拜琐闱。\", \"强欲从君无那老，将因卧病解朝衣。\"]}]}",
  "display_content": "洞门高阁霭余辉，桃李阴阴柳絮飞。\n禁里疎钟官舍晚，省中啼鸟吏人稀。\n晨摇玉佩趋金殿，夕奉天书拜琐闱。\n强欲从君无那老，将因卧病解朝衣。"
}