{
  "title": "感遇十二首·其一",
  "author": "张九龄",
  "dynasty": "唐",
  "content": "兰叶春葳蕤，桂华秋皎洁。欣欣此生意，自尔为佳节。\n谁知林栖者，闻风坐相悦。草木有本心，何求美人折。\n幽林归独卧，滞虑洗孤清。持此谢高鸟，因之传远情。\n日夕怀空意，人谁感至精。飞沉理自隔，何所慰吾诚。\n鱼游乐深池，鸟栖欲高枝。嗟尔蜉蝣羽，薨薨亦何为。\n有生岂不化，所感奚若斯。神理日微灭，吾心安得知。\n浩叹杨朱子，徒然泣路岐。\n孤鸿海上来，池潢不敢顾。侧见双翠鸟，巢在三珠树。\n矫矫珍木巅，得无金丸惧。美服患人指，高明逼神恶。\n今我游冥冥，弋者何所慕。\n吴越数千里，梦寐今夕见。形骸非我亲，衾枕即乡县。\n化蝶犹不识，川鱼安可羡。海上有仙山，归期觉神变。\n西日下山隐，北风乘夕流。燕雀感昏旦，簷楹呼匹俦。\n鸿鹄虽自远，哀音非所求。贵人弃疵贱，下士尝殷忧。\n众情累外物，恕己忘内修。感叹长如此，使我心悠悠。\n江南有丹橘，经冬犹绿林。岂伊地气暖，自有岁寒心。\n可以荐嘉客，奈何阻重深。运命唯所遇，回圈不可寻。\n徒言树桃李，此木岂无阴。\n永日徒离忧，临风怀蹇修。美人何处所，孤客空悠悠。\n青鸟跂不至，朱鳖谁云浮。夜分起踯躅，时逝曷淹留。\n抱影吟中夜，谁闻此叹息。美人适异方，庭树含幽色。\n白云愁不见，沧海飞无翼。凤凰一朝来，竹花斯可食。\n汉上有游女，求思安可得。袖中一劄书，欲寄双飞翼。\n冥冥愁不见，耿耿徒缄忆。紫兰秀空蹊，皓露夺幽色。\n馨香岁欲晚，感叹情何极。白云在南山，日暮长太息。\n我有异乡忆，宛在云溶溶。凭此目不觏，要之心所钟。\n但欲附高鸟，安敢攀飞龙。至精无感遇，悲惋填心胸。\n归来扣寂寞，人愿天岂从。\n闭门迹群化，凭林结所思。啸叹此寒木，畴昔乃芳蕤。\n朝阳凤安在，日暮蝉独悲。浩思极中夜，深嗟欲待谁。\n所怀诚已矣，既往不可追。鼎食非吾事，云仙尝我期。\n胡越方杳杳，车马何迟迟。天壤一何异，幽嘿卧帘帷。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "感遇十二首",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"兰叶春葳蕤，桂华秋皎洁。欣欣此生意，自尔为佳节。\", \"谁知林栖者，闻风坐相悦。草木有本心，何求美人折。\", \"幽林归独卧，滞虑洗孤清。持此谢高鸟，因之传远情。\", \"日夕怀空意，人谁感至精。飞沉理自隔，何所慰吾诚。\", \"鱼游乐深池，鸟栖欲高枝。嗟尔蜉蝣羽，薨薨亦何为。\", \"有生岂不化，所感奚若斯。神理日微灭，吾心安得知。\", \"浩叹杨朱子，徒然泣路岐。\", \"孤鸿海上来，池潢不敢顾。侧见双翠鸟，巢在三珠树。\", \"矫矫珍木巅，得无金丸惧。美服患人指，高明逼神恶。\", \"今我游冥冥，弋者何所慕。\", \"吴越数千里，梦寐今夕见。形骸非我亲，衾枕即乡县。\", \"化蝶犹不识，川鱼安可羡。海上有仙山，归期觉神变。\", \"西日下山隐，北风乘夕流。燕雀感昏旦，簷楹呼匹俦。\", \"鸿鹄虽自远，哀音非所求。贵人弃疵贱，下士尝殷忧。\", \"众情累外物，恕己忘内修。感叹长如此，使我心悠悠。\", \"江南有丹橘，经冬犹绿林。岂伊地气暖，自有岁寒心。\", \"可以荐嘉客，奈何阻重深。运命唯所遇，回圈不可寻。\", \"徒言树桃李，此木岂无阴。\", \"永日徒离忧，临风怀蹇修。美人何处所，孤客空悠悠。\", \"青鸟跂不至，朱鳖谁云浮。夜分起踯躅，时逝曷淹留。\", \"抱影吟中夜，谁闻此叹息。美人适异方，庭树含幽色。\", \"白云愁不见，沧海飞无翼。凤凰一朝来，竹花斯可食。\", \"汉上有游女，求思安可得。袖中一劄书，欲寄双飞翼。\", \"冥冥愁不见，耿耿徒缄忆。紫兰秀空蹊，皓露夺幽色。\", \"馨香岁欲晚，感叹情何极。白云在南山，日暮长太息。\", \"我有异乡忆，宛在云溶溶。凭此目不觏，要之心所钟。\", \"但欲附高鸟，安敢攀飞龙。至精无感遇，悲惋填心胸。\", \"归来扣寂寞，人愿天岂从。\", \"闭门迹群化，凭林结所思。啸叹此寒木，畴昔乃芳蕤。\", \"朝阳凤安在，日暮蝉独悲。浩思极中夜，深嗟欲待谁。\", \"所怀诚已矣，既往不可追。鼎食非吾事，云仙尝我期。\", \"胡越方杳杳，车马何迟迟。天壤一何异，幽嘿卧帘帷。\"]}]}",
  "display_content": "兰叶春葳蕤，桂华秋皎洁。欣欣此生意，自尔为佳节。\n谁知林栖者，闻风坐相悦。草木有本心，何求美人折。\n幽林归独卧，滞虑洗孤清。持此谢高鸟，因之传远情。\n日夕怀空意，人谁感至精。飞沉理自隔，何所慰吾诚。\n鱼游乐深池，鸟栖欲高枝。嗟尔蜉蝣羽，薨薨亦何为。\n有生岂不化，所感奚若斯。神理日微灭，吾心安得知。\n浩叹杨朱子，徒然泣路岐。\n孤鸿海上来，池潢不敢顾。侧见双翠鸟，巢在三珠树。\n矫矫珍木巅，得无金丸惧。美服患人指，高明逼神恶。\n今我游冥冥，弋者何所慕。\n吴越数千里，梦寐今夕见。形骸非我亲，衾枕即乡县。\n化蝶犹不识，川鱼安可羡。海上有仙山，归期觉神变。\n西日下山隐，北风乘夕流。燕雀感昏旦，簷楹呼匹俦。\n鸿鹄虽自远，哀音非所求。贵人弃疵贱，下士尝殷忧。\n众情累外物，恕己忘内修。感叹长如此，使我心悠悠。\n江南有丹橘，经冬犹绿林。岂伊地气暖，自有岁寒心。\n可以荐嘉客，奈何阻重深。运命唯所遇，回圈不可寻。\n徒言树桃李，此木岂无阴。\n永日徒离忧，临风怀蹇修。美人何处所，孤客空悠悠。\n青鸟跂不至，朱鳖谁云浮。夜分起踯躅，时逝曷淹留。\n抱影吟中夜，谁闻此叹息。美人适异方，庭树含幽色。\n白云愁不见，沧海飞无翼。凤凰一朝来，竹花斯可食。\n汉上有游女，求思安可得。袖中一劄书，欲寄双飞翼。\n冥冥愁不见，耿耿徒缄忆。紫兰秀空蹊，皓露夺幽色。\n馨香岁欲晚，感叹情何极。白云在南山，日暮长太息。\n我有异乡忆，宛在云溶溶。凭此目不觏，要之心所钟。\n但欲附高鸟，安敢攀飞龙。至精无感遇，悲惋填心胸。\n归来扣寂寞，人愿天岂从。\n闭门迹群化，凭林结所思。啸叹此寒木，畴昔乃芳蕤。\n朝阳凤安在，日暮蝉独悲。浩思极中夜，深嗟欲待谁。\n所怀诚已矣，既往不可追。鼎食非吾事，云仙尝我期。\n胡越方杳杳，车马何迟迟。天壤一何异，幽嘿卧帘帷。"
}