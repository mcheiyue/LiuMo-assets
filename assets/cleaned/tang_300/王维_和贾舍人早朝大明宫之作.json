{
  "title": "和贾舍人早朝大明宫之作",
  "author": "王维",
  "dynasty": "唐",
  "content": "绛帻鸡人送晓筹，尚衣方进翠云裘。\n九天阊阖开宫殿，万国衣冠拜冕旒。\n日色才临仙掌动，香烟欲傍衮龙浮。\n朝罢须裁五色诏，佩声归向凤池头。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "和贾舍人早朝大明宫之作",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"绛帻鸡人送晓筹，尚衣方进翠云裘。\", \"九天阊阖开宫殿，万国衣冠拜冕旒。\", \"日色才临仙掌动，香烟欲傍衮龙浮。\", \"朝罢须裁五色诏，佩声归向凤池头。\"]}]}",
  "display_content": "绛帻鸡人送晓筹，尚衣方进翠云裘。\n九天阊阖开宫殿，万国衣冠拜冕旒。\n日色才临仙掌动，香烟欲傍衮龙浮。\n朝罢须裁五色诏，佩声归向凤池头。"
}