{
  "title": "夜归鹿门山歌 / 夜归鹿门歌",
  "author": "孟浩然",
  "dynasty": "唐",
  "content": "山寺钟鸣昼已昏，渔梁渡头争渡喧。\n人随沙路向江村，余亦乘舟归鹿门。\n鹿门月照开烟树，忽到庞公栖隐处。\n岩扉松径长寂寥，惟有幽人夜来去。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "夜归鹿门山歌",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"山寺钟鸣昼已昏，渔梁渡头争渡喧。\", \"人随沙路向江村，余亦乘舟归鹿门。\", \"鹿门月照开烟树，忽到庞公栖隐处。\", \"岩扉松径长寂寥，惟有幽人夜来去。\"]}]}",
  "display_content": "山寺钟鸣昼已昏，渔梁渡头争渡喧。\n人随沙路向江村，余亦乘舟归鹿门。\n鹿门月照开烟树，忽到庞公栖隐处。\n岩扉松径长寂寥，惟有幽人夜来去。"
}