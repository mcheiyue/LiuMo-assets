{
  "title": "行经华阴",
  "author": "崔颢",
  "dynasty": "唐",
  "content": "岧嶤太华俯咸京，天外三峰削不成。\n武帝祠前云欲散，仙人掌上雨初晴。\n河山北枕秦关险，驿树西连汉畤平。\n借问路傍名利客，无如此处学长生。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "行经华阴",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"岧嶤太华俯咸京，天外三峰削不成。\", \"武帝祠前云欲散，仙人掌上雨初晴。\", \"河山北枕秦关险，驿树西连汉畤平。\", \"借问路傍名利客，无如此处学长生。\"]}]}",
  "display_content": "岧嶤太华俯咸京，天外三峰削不成。\n武帝祠前云欲散，仙人掌上雨初晴。\n河山北枕秦关险，驿树西连汉畤平。\n借问路傍名利客，无如此处学长生。"
}