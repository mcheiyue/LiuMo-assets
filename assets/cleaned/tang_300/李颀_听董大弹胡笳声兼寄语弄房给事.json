{
  "title": "听董大弹胡笳声兼寄语弄房给事",
  "author": "李颀",
  "dynasty": "唐",
  "content": "蔡女昔造胡笳声，一弹一十有八拍。\n胡人落泪沾边草，汉使断肠对归客。\n古戍苍苍烽火寒，大荒沈沈飞雪白。\n先拂商弦后角羽，四郊秋叶惊摵摵。\n董夫子，通神明，深山窃听来妖精。\n言迟更速皆应手，将往复旋如有情。\n空山百鸟散还合，万里浮云阴且晴。\n嘶酸雏鴈失群夜，断绝胡儿恋母声。\n川为净其波，鸟亦罢其鸣。\n乌孙部落家乡远，逻娑沙尘哀怨生。\n幽音变调忽飘洒，长风吹林雨堕瓦。\n迸泉飒飒飞木末，野鹿呦呦走堂下。\n长安城连东掖垣，凤凰池对青琐门。\n高才脱略名与利，日夕望君抱琴至。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "听董大弹胡笳声兼寄语弄房给事",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"蔡女昔造胡笳声，一弹一十有八拍。\", \"胡人落泪沾边草，汉使断肠对归客。\", \"古戍苍苍烽火寒，大荒沈沈飞雪白。\", \"先拂商弦后角羽，四郊秋叶惊摵摵。\", \"董夫子，通神明，深山窃听来妖精。\", \"言迟更速皆应手，将往复旋如有情。\", \"空山百鸟散还合，万里浮云阴且晴。\", \"嘶酸雏鴈失群夜，断绝胡儿恋母声。\", \"川为净其波，鸟亦罢其鸣。\", \"乌孙部落家乡远，逻娑沙尘哀怨生。\", \"幽音变调忽飘洒，长风吹林雨堕瓦。\", \"迸泉飒飒飞木末，野鹿呦呦走堂下。\", \"长安城连东掖垣，凤凰池对青琐门。\", \"高才脱略名与利，日夕望君抱琴至。\"]}]}",
  "display_content": "蔡女昔造胡笳声，一弹一十有八拍。\n胡人落泪沾边草，汉使断肠对归客。\n古戍苍苍烽火寒，大荒沈沈飞雪白。\n先拂商弦后角羽，四郊秋叶惊摵摵。\n董夫子，通神明，深山窃听来妖精。\n言迟更速皆应手，将往复旋如有情。\n空山百鸟散还合，万里浮云阴且晴。\n嘶酸雏鴈失群夜，断绝胡儿恋母声。\n川为净其波，鸟亦罢其鸣。\n乌孙部落家乡远，逻娑沙尘哀怨生。\n幽音变调忽飘洒，长风吹林雨堕瓦。\n迸泉飒飒飞木末，野鹿呦呦走堂下。\n长安城连东掖垣，凤凰池对青琐门。\n高才脱略名与利，日夕望君抱琴至。"
}