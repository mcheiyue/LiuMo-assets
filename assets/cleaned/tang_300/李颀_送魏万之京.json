{
  "title": "送魏万之京",
  "author": "李颀",
  "dynasty": "唐",
  "content": "朝闻游子唱离歌，昨夜微霜初渡河。\n鸿鴈不堪愁里听，云山况是客中过。\n关城树色催寒近，御苑砧声向晚多。\n莫见长安行乐处，空令岁月易蹉跎。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "送魏万之京",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"朝闻游子唱离歌，昨夜微霜初渡河。\", \"鸿鴈不堪愁里听，云山况是客中过。\", \"关城树色催寒近，御苑砧声向晚多。\", \"莫见长安行乐处，空令岁月易蹉跎。\"]}]}",
  "display_content": "朝闻游子唱离歌，昨夜微霜初渡河。\n鸿鴈不堪愁里听，云山况是客中过。\n关城树色催寒近，御苑砧声向晚多。\n莫见长安行乐处，空令岁月易蹉跎。"
}