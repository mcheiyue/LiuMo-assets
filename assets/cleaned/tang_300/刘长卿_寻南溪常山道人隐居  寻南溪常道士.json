{
  "title": "寻南溪常山道人隐居 / 寻南溪常道士",
  "author": "刘长卿",
  "dynasty": "唐",
  "content": "一路经行处，莓苔见履痕。\n白云依静渚，春草闭闲门。\n过雨看松色，随山到水源。\n溪花与禅意，相对亦忘言。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "寻南溪常山道人隐居",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"一路经行处，莓苔见履痕。\", \"白云依静渚，春草闭闲门。\", \"过雨看松色，随山到水源。\", \"溪花与禅意，相对亦忘言。\"]}]}",
  "display_content": "一路经行处，莓苔见履痕。\n白云依静渚，春草闭闲门。\n过雨看松色，随山到水源。\n溪花与禅意，相对亦忘言。"
}