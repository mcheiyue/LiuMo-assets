{
  "title": "宿府",
  "author": "杜甫",
  "dynasty": "唐",
  "content": "清秋幕府井梧寒，独宿江城蜡炬残。\n永夜角声悲自语，中天月色好谁看。\n风尘荏苒音书绝，关塞萧条行路难。\n已忍伶俜十年事，强移栖息一枝安。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "宿府",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"清秋幕府井梧寒，独宿江城蜡炬残。\", \"永夜角声悲自语，中天月色好谁看。\", \"风尘荏苒音书绝，关塞萧条行路难。\", \"已忍伶俜十年事，强移栖息一枝安。\"]}]}",
  "display_content": "清秋幕府井梧寒，独宿江城蜡炬残。\n永夜角声悲自语，中天月色好谁看。\n风尘荏苒音书绝，关塞萧条行路难。\n已忍伶俜十年事，强移栖息一枝安。"
}