{
  "title": "积雨辋川庄作 / 秋归辋川庄作",
  "author": "王维",
  "dynasty": "唐",
  "content": "积雨空林烟火迟，蒸藜炊黍饷东菑。\n漠漠水田飞白鹭，阴阴夏木啭黄鹂。\n山中习静观朝槿，松下清斋折露葵。\n野老与人争席罢，海鸥何事更相疑。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "积雨辋川庄作",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"积雨空林烟火迟，蒸藜炊黍饷东菑。\", \"漠漠水田飞白鹭，阴阴夏木啭黄鹂。\", \"山中习静观朝槿，松下清斋折露葵。\", \"野老与人争席罢，海鸥何事更相疑。\"]}]}",
  "display_content": "积雨空林烟火迟，蒸藜炊黍饷东菑。\n漠漠水田飞白鹭，阴阴夏木啭黄鹂。\n山中习静观朝槿，松下清斋折露葵。\n野老与人争席罢，海鸥何事更相疑。"
}