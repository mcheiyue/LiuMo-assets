{
  "title": "长沙过贾谊宅",
  "author": "刘长卿",
  "dynasty": "唐",
  "content": "三年谪宦此栖迟，万古惟留楚客悲。\n秋草独寻人去后，寒林空见日斜时。\n汉文有道恩犹薄，湘水无情吊岂知。\n寂寂江山摇落处，怜君何事到天涯。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "长沙过贾谊宅",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"三年谪宦此栖迟，万古惟留楚客悲。\", \"秋草独寻人去后，寒林空见日斜时。\", \"汉文有道恩犹薄，湘水无情吊岂知。\", \"寂寂江山摇落处，怜君何事到天涯。\"]}]}",
  "display_content": "三年谪宦此栖迟，万古惟留楚客悲。\n秋草独寻人去后，寒林空见日斜时。\n汉文有道恩犹薄，湘水无情吊岂知。\n寂寂江山摇落处，怜君何事到天涯。"
}