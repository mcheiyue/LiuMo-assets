{
  "title": "登楼",
  "author": "杜甫",
  "dynasty": "唐",
  "content": "花近高楼伤客心，万方多难此登临。\n锦江春色来天地，玉垒浮云变古今。\n北极朝廷终不改，西山寇盗莫相侵。\n可怜后主还祠庙，日暮聊为梁甫吟。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "登楼",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"花近高楼伤客心，万方多难此登临。\", \"锦江春色来天地，玉垒浮云变古今。\", \"北极朝廷终不改，西山寇盗莫相侵。\", \"可怜后主还祠庙，日暮聊为梁甫吟。\"]}]}",
  "display_content": "花近高楼伤客心，万方多难此登临。\n锦江春色来天地，玉垒浮云变古今。\n北极朝廷终不改，西山寇盗莫相侵。\n可怜后主还祠庙，日暮聊为梁甫吟。"
}