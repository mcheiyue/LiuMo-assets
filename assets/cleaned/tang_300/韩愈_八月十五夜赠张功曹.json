{
  "title": "八月十五夜赠张功曹",
  "author": "韩愈",
  "dynasty": "唐",
  "content": "纤云四卷天无河，清风吹空月舒波。\n沙平水息声影绝，一桮相属君当歌。\n君歌声酸辞且苦，不能听终泪如雨。\n洞庭连天九疑高，蛟龙出没猩鼯号。\n十生九死到官所，幽居默默如藏逃。\n下床畏蛇食畏药，海气湿蛰熏腥臊。\n昨者州前搥大鼓，嗣皇继圣登夔臯。\n赦书一日行万里，罪从大辟皆除死。\n迁者追廻流者还，涤瑕荡垢清朝班。\n州家申名使家抑，坎轲祗得移荆蛮。\n判司卑官不堪说，未免捶楚尘埃间。\n同时辈流多上道，天路幽险难追攀。\n君歌且休听我歌，我歌今与君殊科。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "八月十五夜赠张功曹",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"纤云四卷天无河，清风吹空月舒波。\", \"沙平水息声影绝，一桮相属君当歌。\", \"君歌声酸辞且苦，不能听终泪如雨。\", \"洞庭连天九疑高，蛟龙出没猩鼯号。\", \"十生九死到官所，幽居默默如藏逃。\", \"下床畏蛇食畏药，海气湿蛰熏腥臊。\", \"昨者州前搥大鼓，嗣皇继圣登夔臯。\", \"赦书一日行万里，罪从大辟皆除死。\", \"迁者追廻流者还，涤瑕荡垢清朝班。\", \"州家申名使家抑，坎轲祗得移荆蛮。\", \"判司卑官不堪说，未免捶楚尘埃间。\", \"同时辈流多上道，天路幽险难追攀。\", \"君歌且休听我歌，我歌今与君殊科。\"]}]}",
  "display_content": "纤云四卷天无河，清风吹空月舒波。\n沙平水息声影绝，一桮相属君当歌。\n君歌声酸辞且苦，不能听终泪如雨。\n洞庭连天九疑高，蛟龙出没猩鼯号。\n十生九死到官所，幽居默默如藏逃。\n下床畏蛇食畏药，海气湿蛰熏腥臊。\n昨者州前搥大鼓，嗣皇继圣登夔臯。\n赦书一日行万里，罪从大辟皆除死。\n迁者追廻流者还，涤瑕荡垢清朝班。\n州家申名使家抑，坎轲祗得移荆蛮。\n判司卑官不堪说，未免捶楚尘埃间。\n同时辈流多上道，天路幽险难追攀。\n君歌且休听我歌，我歌今与君殊科。"
}