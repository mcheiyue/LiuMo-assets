{
  "title": "西施咏",
  "author": "王维",
  "dynasty": "唐",
  "content": "艳色天下重，西施宁久微。\n朝仍越溪女，暮作吴宫妃。\n贱日岂殊众，贵来方悟稀。\n邀人傅香粉，不自著罗衣。\n君宠益娇态，君怜无是非。\n当时浣纱伴，莫得同车归。\n持谢邻家子，效颦安可希。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "西施咏",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"艳色天下重，西施宁久微。\", \"朝仍越溪女，暮作吴宫妃。\", \"贱日岂殊众，贵来方悟稀。\", \"邀人傅香粉，不自著罗衣。\", \"君宠益娇态，君怜无是非。\", \"当时浣纱伴，莫得同车归。\", \"持谢邻家子，效颦安可希。\"]}]}",
  "display_content": "艳色天下重，西施宁久微。\n朝仍越溪女，暮作吴宫妃。\n贱日岂殊众，贵来方悟稀。\n邀人傅香粉，不自著罗衣。\n君宠益娇态，君怜无是非。\n当时浣纱伴，莫得同车归。\n持谢邻家子，效颦安可希。"
}