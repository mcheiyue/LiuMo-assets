{
  "title": "黄鹤楼 / 登黄鹤楼",
  "author": "崔颢",
  "dynasty": "唐",
  "content": "昔人已乘白云去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，春草萋萋鹦鹉洲。\n日暮乡关何处是，烟波江上使人愁。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "黄鹤楼",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"昔人已乘白云去，此地空余黄鹤楼。\", \"黄鹤一去不复返，白云千载空悠悠。\", \"晴川历历汉阳树，春草萋萋鹦鹉洲。\", \"日暮乡关何处是，烟波江上使人愁。\"]}]}",
  "display_content": "昔人已乘白云去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，春草萋萋鹦鹉洲。\n日暮乡关何处是，烟波江上使人愁。"
}