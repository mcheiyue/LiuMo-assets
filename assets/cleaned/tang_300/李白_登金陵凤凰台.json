{
  "title": "登金陵凤凰台",
  "author": "李白",
  "dynasty": "唐",
  "content": "凤凰台上凤凰游，凤去台空江自流。\n吴宫花草埋幽径，晋代衣冠成古丘。\n三山半落青天外，二水中分白鹭洲。\n总为浮云能蔽日，长安不见使人愁。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "登金陵凤凰台",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"凤凰台上凤凰游，凤去台空江自流。\", \"吴宫花草埋幽径，晋代衣冠成古丘。\", \"三山半落青天外，二水中分白鹭洲。\", \"总为浮云能蔽日，长安不见使人愁。\"]}]}",
  "display_content": "凤凰台上凤凰游，凤去台空江自流。\n吴宫花草埋幽径，晋代衣冠成古丘。\n三山半落青天外，二水中分白鹭洲。\n总为浮云能蔽日，长安不见使人愁。"
}