{
  "title": "石鱼湖上醉歌",
  "author": "元结",
  "dynasty": "唐",
  "content": "石鱼湖，似洞庭，夏水欲满君山青。\n山为樽，水为沼，酒徒历历坐洲岛。\n长风连日作大浪，不能废人运酒舫。\n我持长瓢坐巴丘，酌饮四坐以散愁。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "石鱼湖上醉歌",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"石鱼湖，似洞庭，夏水欲满君山青。\", \"山为樽，水为沼，酒徒历历坐洲岛。\", \"长风连日作大浪，不能废人运酒舫。\", \"我持长瓢坐巴丘，酌饮四坐以散愁。\"]}]}",
  "display_content": "石鱼湖，似洞庭，夏水欲满君山青。\n山为樽，水为沼，酒徒历历坐洲岛。\n长风连日作大浪，不能废人运酒舫。\n我持长瓢坐巴丘，酌饮四坐以散愁。"
}