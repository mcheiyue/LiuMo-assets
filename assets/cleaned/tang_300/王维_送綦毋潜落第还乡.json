{
  "title": "送綦毋潜落第还乡",
  "author": "王维",
  "dynasty": "唐",
  "content": "圣代无隐者，英灵尽来归。\n遂令东山客，不得顾采薇。\n既至君门远，孰云吾道非。\n江淮度寒食，京洛缝春衣。\n置酒临长道，同心与我违。\n行当浮桂櫂，未几拂荆扉。\n远树带行客，孤村当落晖。\n吾谋适不用，勿谓知音稀。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "送綦毋潜落第还乡",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"圣代无隐者，英灵尽来归。\", \"遂令东山客，不得顾采薇。\", \"既至君门远，孰云吾道非。\", \"江淮度寒食，京洛缝春衣。\", \"置酒临长道，同心与我违。\", \"行当浮桂櫂，未几拂荆扉。\", \"远树带行客，孤村当落晖。\", \"吾谋适不用，勿谓知音稀。\"]}]}",
  "display_content": "圣代无隐者，英灵尽来归。\n遂令东山客，不得顾采薇。\n既至君门远，孰云吾道非。\n江淮度寒食，京洛缝春衣。\n置酒临长道，同心与我违。\n行当浮桂櫂，未几拂荆扉。\n远树带行客，孤村当落晖。\n吾谋适不用，勿谓知音稀。"
}