{
  "title": "杂诗三首·其三",
  "author": "沈佺期",
  "dynasty": "唐",
  "content": "落叶惊秋妇，高砧促暝机。蜘蛛寻月度，萤火傍人飞。\n清镜红埃入，孤灯绿焰微。怨啼能至晓，独自懒缝衣。\n妾家临渭北，春梦著辽西。何苦朝鲜郡，年年事鼓鼙。\n燕来红壁语，莺向绿窗啼。为许长相忆，阑干玉箸齐。\n闻道黄龙戍，频年不解兵。可怜闺里月，长在汉家营。\n少妇今春意，良人昨夜情。谁能将旗鼓，一为取龙城。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "杂诗三首",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"落叶惊秋妇，高砧促暝机。蜘蛛寻月度，萤火傍人飞。\", \"清镜红埃入，孤灯绿焰微。怨啼能至晓，独自懒缝衣。\", \"妾家临渭北，春梦著辽西。何苦朝鲜郡，年年事鼓鼙。\", \"燕来红壁语，莺向绿窗啼。为许长相忆，阑干玉箸齐。\", \"闻道黄龙戍，频年不解兵。可怜闺里月，长在汉家营。\", \"少妇今春意，良人昨夜情。谁能将旗鼓，一为取龙城。\"]}]}",
  "display_content": "落叶惊秋妇，高砧促暝机。蜘蛛寻月度，萤火傍人飞。\n清镜红埃入，孤灯绿焰微。怨啼能至晓，独自懒缝衣。\n妾家临渭北，春梦著辽西。何苦朝鲜郡，年年事鼓鼙。\n燕来红壁语，莺向绿窗啼。为许长相忆，阑干玉箸齐。\n闻道黄龙戍，频年不解兵。可怜闺里月，长在汉家营。\n少妇今春意，良人昨夜情。谁能将旗鼓，一为取龙城。"
}