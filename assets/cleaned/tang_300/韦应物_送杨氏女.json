{
  "title": "送杨氏女",
  "author": "韦应物",
  "dynasty": "唐",
  "content": "永日方戚戚，出门复悠悠。\n女子今有行，大江溯轻舟。\n尔辈况无恃，抚念益慈柔。\n幼为长所育，两别泣不休。\n对此结中肠，义往难复留。\n自小阙内训，事姑贻我忧。\n赖兹托令门，仁恤庶无尤。\n贫俭诚所尚，资从岂待周。\n孝恭遵妇道，容止顺其猷。\n别离在今晨，见尔当何秋。\n居闲始自遣，临感忽难收。\n归来视幼女，零泪缘缨流。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "送杨氏女",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"永日方戚戚，出门复悠悠。\", \"女子今有行，大江溯轻舟。\", \"尔辈况无恃，抚念益慈柔。\", \"幼为长所育，两别泣不休。\", \"对此结中肠，义往难复留。\", \"自小阙内训，事姑贻我忧。\", \"赖兹托令门，仁恤庶无尤。\", \"贫俭诚所尚，资从岂待周。\", \"孝恭遵妇道，容止顺其猷。\", \"别离在今晨，见尔当何秋。\", \"居闲始自遣，临感忽难收。\", \"归来视幼女，零泪缘缨流。\"]}]}",
  "display_content": "永日方戚戚，出门复悠悠。\n女子今有行，大江溯轻舟。\n尔辈况无恃，抚念益慈柔。\n幼为长所育，两别泣不休。\n对此结中肠，义往难复留。\n自小阙内训，事姑贻我忧。\n赖兹托令门，仁恤庶无尤。\n贫俭诚所尚，资从岂待周。\n孝恭遵妇道，容止顺其猷。\n别离在今晨，见尔当何秋。\n居闲始自遣，临感忽难收。\n归来视幼女，零泪缘缨流。"
}