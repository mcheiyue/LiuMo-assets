{
  "title": "江州重别薛六柳八二员外",
  "author": "刘长卿",
  "dynasty": "唐",
  "content": "生涯岂料承优诏，世事空知学醉歌。\n江上月明胡鴈过，淮南木落楚山多。\n寄身且喜沧洲近，顾影无如白发何。\n今日龙钟人共弃，媿君犹遣慎风波。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "江州重别薛六柳八二员外",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"生涯岂料承优诏，世事空知学醉歌。\", \"江上月明胡鴈过，淮南木落楚山多。\", \"寄身且喜沧洲近，顾影无如白发何。\", \"今日龙钟人共弃，媿君犹遣慎风波。\"]}]}",
  "display_content": "生涯岂料承优诏，世事空知学醉歌。\n江上月明胡鴈过，淮南木落楚山多。\n寄身且喜沧洲近，顾影无如白发何。\n今日龙钟人共弃，媿君犹遣慎风波。"
}