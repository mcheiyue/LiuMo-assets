{
  "title": "登柳州城楼寄漳汀封连四州",
  "author": "柳宗元",
  "dynasty": "唐",
  "content": "城上高楼接大荒，海天愁思正茫茫。\n惊风乱飐芙蓉水，密雨斜侵薜荔墙。\n岭树重遮千里目，江流曲似九廻肠。\n共来百越文身地，犹自音书滞一乡。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "登柳州城楼寄漳汀封连四州",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"城上高楼接大荒，海天愁思正茫茫。\", \"惊风乱飐芙蓉水，密雨斜侵薜荔墙。\", \"岭树重遮千里目，江流曲似九廻肠。\", \"共来百越文身地，犹自音书滞一乡。\"]}]}",
  "display_content": "城上高楼接大荒，海天愁思正茫茫。\n惊风乱飐芙蓉水，密雨斜侵薜荔墙。\n岭树重遮千里目，江流曲似九廻肠。\n共来百越文身地，犹自音书滞一乡。"
}