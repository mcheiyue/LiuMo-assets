{
  "title": "望蓟门",
  "author": "祖咏",
  "dynasty": "唐",
  "content": "燕台一望客心惊，箫鼓喧喧汉将营。\n万里寒光生积雪，三边曙色动危旌。\n沙场烽火连胡月，海畔云山拥蓟城。\n少小虽非投笔吏，论功还欲请长缨。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "望蓟门",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"燕台一望客心惊，箫鼓喧喧汉将营。\", \"万里寒光生积雪，三边曙色动危旌。\", \"沙场烽火连胡月，海畔云山拥蓟城。\", \"少小虽非投笔吏，论功还欲请长缨。\"]}]}",
  "display_content": "燕台一望客心惊，箫鼓喧喧汉将营。\n万里寒光生积雪，三边曙色动危旌。\n沙场烽火连胡月，海畔云山拥蓟城。\n少小虽非投笔吏，论功还欲请长缨。"
}