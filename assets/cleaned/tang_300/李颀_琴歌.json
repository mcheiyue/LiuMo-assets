{
  "title": "琴歌",
  "author": "李颀",
  "dynasty": "唐",
  "content": "主人有酒欢今夕，请奏鸣琴广陵客。\n月照城头乌半飞，霜凄万树风入衣。\n铜𬬻华烛烛增辉，初弹渌水后楚妃。\n一声已动物皆静，四座无言星欲稀。\n清淮奉使千余里，敢告云山从此始。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "琴歌",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"主人有酒欢今夕，请奏鸣琴广陵客。\", \"月照城头乌半飞，霜凄万树风入衣。\", \"铜𬬻华烛烛增辉，初弹渌水后楚妃。\", \"一声已动物皆静，四座无言星欲稀。\", \"清淮奉使千余里，敢告云山从此始。\"]}]}",
  "display_content": "主人有酒欢今夕，请奏鸣琴广陵客。\n月照城头乌半飞，霜凄万树风入衣。\n铜𬬻华烛烛增辉，初弹渌水后楚妃。\n一声已动物皆静，四座无言星欲稀。\n清淮奉使千余里，敢告云山从此始。"
}