{
  "title": "东郊",
  "author": "韦应物",
  "dynasty": "唐",
  "content": "吏舍跼终年，出郊旷清曙。\n杨柳散和风，青山澹吾虑。\n依丛适自憩，缘涧还复去。\n微雨霭芳原，春鸠鸣何处？\n乐幽心屡止，遵事迹犹遽。\n终罢斯结庐，慕陶真可庶。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "东郊",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"吏舍跼终年，出郊旷清曙。\", \"杨柳散和风，青山澹吾虑。\", \"依丛适自憩，缘涧还复去。\", \"微雨霭芳原，春鸠鸣何处？\", \"乐幽心屡止，遵事迹犹遽。\", \"终罢斯结庐，慕陶真可庶。\"]}]}",
  "display_content": "吏舍跼终年，出郊旷清曙。\n杨柳散和风，青山澹吾虑。\n依丛适自憩，缘涧还复去。\n微雨霭芳原，春鸠鸣何处？\n乐幽心屡止，遵事迹犹遽。\n终罢斯结庐，慕陶真可庶。"
}