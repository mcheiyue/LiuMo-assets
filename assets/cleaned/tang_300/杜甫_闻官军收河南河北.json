{
  "title": "闻官军收河南河北",
  "author": "杜甫",
  "dynasty": "唐",
  "content": "劒外忽传收蓟北，初闻涕泪满衣裳。\n却看妻子愁何在，漫卷诗书喜欲狂。\n白日放歌须纵酒，青春作伴好还乡。\n即从巴峡穿巫峡，便下襄阳向洛阳。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "闻官军收河南河北",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"劒外忽传收蓟北，初闻涕泪满衣裳。\", \"却看妻子愁何在，漫卷诗书喜欲狂。\", \"白日放歌须纵酒，青春作伴好还乡。\", \"即从巴峡穿巫峡，便下襄阳向洛阳。\"]}]}",
  "display_content": "劒外忽传收蓟北，初闻涕泪满衣裳。\n却看妻子愁何在，漫卷诗书喜欲狂。\n白日放歌须纵酒，青春作伴好还乡。\n即从巴峡穿巫峡，便下襄阳向洛阳。"
}