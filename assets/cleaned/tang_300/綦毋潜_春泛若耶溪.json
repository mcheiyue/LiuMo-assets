{
  "title": "春泛若耶溪",
  "author": "綦毋潜",
  "dynasty": "唐",
  "content": "幽意无断绝，此去随所偶。\n晚风吹行舟，花路入溪口。\n际夜转西壑，隔山望南斗。\n潭烟飞溶溶，林月低向后。\n生事且弥漫，愿为持竿叟。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "春泛若耶溪",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"幽意无断绝，此去随所偶。\", \"晚风吹行舟，花路入溪口。\", \"际夜转西壑，隔山望南斗。\", \"潭烟飞溶溶，林月低向后。\", \"生事且弥漫，愿为持竿叟。\"]}]}",
  "display_content": "幽意无断绝，此去随所偶。\n晚风吹行舟，花路入溪口。\n际夜转西壑，隔山望南斗。\n潭烟飞溶溶，林月低向后。\n生事且弥漫，愿为持竿叟。"
}