{
  "title": "郡斋雨中与诸文士燕集",
  "author": "韦应物",
  "dynasty": "唐",
  "content": "兵卫森画戟，宴寝凝清香。\n海上风雨至，逍遥池阁凉。\n烦疴近消散，嘉宾复满堂。\n自慙居处崇，未覩斯民康。\n理会是非遣，性达形迹忘。\n鲜肥属时禁，蔬果幸见尝。\n俯饮一杯酒，仰聆金玉章。\n神欢体自轻，意欲凌风翔。\n吴中盛文史，群彦今汪洋。\n方知大藩地，岂曰财赋疆。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "郡斋雨中与诸文士燕集",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"兵卫森画戟，宴寝凝清香。\", \"海上风雨至，逍遥池阁凉。\", \"烦疴近消散，嘉宾复满堂。\", \"自慙居处崇，未覩斯民康。\", \"理会是非遣，性达形迹忘。\", \"鲜肥属时禁，蔬果幸见尝。\", \"俯饮一杯酒，仰聆金玉章。\", \"神欢体自轻，意欲凌风翔。\", \"吴中盛文史，群彦今汪洋。\", \"方知大藩地，岂曰财赋疆。\"]}]}",
  "display_content": "兵卫森画戟，宴寝凝清香。\n海上风雨至，逍遥池阁凉。\n烦疴近消散，嘉宾复满堂。\n自慙居处崇，未覩斯民康。\n理会是非遣，性达形迹忘。\n鲜肥属时禁，蔬果幸见尝。\n俯饮一杯酒，仰聆金玉章。\n神欢体自轻，意欲凌风翔。\n吴中盛文史，群彦今汪洋。\n方知大藩地，岂曰财赋疆。"
}