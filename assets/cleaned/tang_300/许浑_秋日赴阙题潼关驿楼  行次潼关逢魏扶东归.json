{
  "title": "秋日赴阙题潼关驿楼 / 行次潼关逢魏扶东归",
  "author": "许浑",
  "dynasty": "唐",
  "content": "红叶晚萧萧，长亭酒一瓢。\n残云归太华，疎雨过中条。\n树色随山迥，河声入海遥。\n帝乡明日到，犹自梦渔樵。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "秋日赴阙题潼关驿楼",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"红叶晚萧萧，长亭酒一瓢。\", \"残云归太华，疎雨过中条。\", \"树色随山迥，河声入海遥。\", \"帝乡明日到，犹自梦渔樵。\"]}]}",
  "display_content": "红叶晚萧萧，长亭酒一瓢。\n残云归太华，疎雨过中条。\n树色随山迥，河声入海遥。\n帝乡明日到，犹自梦渔樵。"
}