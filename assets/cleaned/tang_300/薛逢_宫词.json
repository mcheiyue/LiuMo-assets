{
  "title": "宫词",
  "author": "薛逢",
  "dynasty": "唐",
  "content": "十二楼中尽晓妆，望仙楼上望君王。\n锁衔金兽连环冷，水滴铜龙昼漏长。\n云髻罢梳还对镜，罗衣欲换更添香。\n遥窥正殿帘开处，袍袴宫人扫御床。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "宫词",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"十二楼中尽晓妆，望仙楼上望君王。\", \"锁衔金兽连环冷，水滴铜龙昼漏长。\", \"云髻罢梳还对镜，罗衣欲换更添香。\", \"遥窥正殿帘开处，袍袴宫人扫御床。\"]}]}",
  "display_content": "十二楼中尽晓妆，望仙楼上望君王。\n锁衔金兽连环冷，水滴铜龙昼漏长。\n云髻罢梳还对镜，罗衣欲换更添香。\n遥窥正殿帘开处，袍袴宫人扫御床。"
}