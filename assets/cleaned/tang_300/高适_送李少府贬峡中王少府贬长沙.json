{
  "title": "送李少府贬峡中王少府贬长沙",
  "author": "高适",
  "dynasty": "唐",
  "content": "嗟君此别意何如，驻马衔桮问谪居。\n巫峡啼猿数行泪，衡阳归雁几封书。\n青枫江上秋天远，白帝城边古木疎。\n圣代即今多雨露，暂时分手莫踌躇。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "送李少府贬峡中王少府贬长沙",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"嗟君此别意何如，驻马衔桮问谪居。\", \"巫峡啼猿数行泪，衡阳归雁几封书。\", \"青枫江上秋天远，白帝城边古木疎。\", \"圣代即今多雨露，暂时分手莫踌躇。\"]}]}",
  "display_content": "嗟君此别意何如，驻马衔桮问谪居。\n巫峡啼猿数行泪，衡阳归雁几封书。\n青枫江上秋天远，白帝城边古木疎。\n圣代即今多雨露，暂时分手莫踌躇。"
}