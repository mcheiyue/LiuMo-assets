{
  "title": "梦李白二首·其二",
  "author": "杜甫",
  "dynasty": "唐",
  "content": "死别已吞声，生别常恻恻。江南瘴疠地，逐客无消息。\n故人入我梦，明我长相忆。恐非平生魂，路远不可测。\n魂来枫叶青，魂返关塞黑。君今在罗网，何以有羽翼。\n落月满屋梁，犹疑照颜色。水深波浪阔，无使皎龙得。\n浮云终日行，游子久不至。三夜频梦君，情亲见君意。\n告归常局促，苦道来不易。江湖多风波，舟楫恐失坠。\n出门搔白首，若负平生志。冠盖满京华，斯人独憔悴。\n孰云网恢恢，将老身反累。千秋万岁名，寂寞身后事。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "梦李白二首",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"死别已吞声，生别常恻恻。江南瘴疠地，逐客无消息。\", \"故人入我梦，明我长相忆。恐非平生魂，路远不可测。\", \"魂来枫叶青，魂返关塞黑。君今在罗网，何以有羽翼。\", \"落月满屋梁，犹疑照颜色。水深波浪阔，无使皎龙得。\", \"浮云终日行，游子久不至。三夜频梦君，情亲见君意。\", \"告归常局促，苦道来不易。江湖多风波，舟楫恐失坠。\", \"出门搔白首，若负平生志。冠盖满京华，斯人独憔悴。\", \"孰云网恢恢，将老身反累。千秋万岁名，寂寞身后事。\"]}]}",
  "display_content": "死别已吞声，生别常恻恻。江南瘴疠地，逐客无消息。\n故人入我梦，明我长相忆。恐非平生魂，路远不可测。\n魂来枫叶青，魂返关塞黑。君今在罗网，何以有羽翼。\n落月满屋梁，犹疑照颜色。水深波浪阔，无使皎龙得。\n浮云终日行，游子久不至。三夜频梦君，情亲见君意。\n告归常局促，苦道来不易。江湖多风波，舟楫恐失坠。\n出门搔白首，若负平生志。冠盖满京华，斯人独憔悴。\n孰云网恢恢，将老身反累。千秋万岁名，寂寞身后事。"
}