{
  "title": "古意",
  "author": "李颀",
  "dynasty": "唐",
  "content": "男儿事长征，少小幽燕客。\n赌胜马蹄下，由来轻七尺。\n杀人莫敢前，须如猬毛磔。\n黄云陇底白雪飞，未得报恩不能归。\n辽东小妇年十五，惯弹琵琶解歌舞。\n今为羗笛出塞声，使我三军泪如雨。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "古意",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"男儿事长征，少小幽燕客。\", \"赌胜马蹄下，由来轻七尺。\", \"杀人莫敢前，须如猬毛磔。\", \"黄云陇底白雪飞，未得报恩不能归。\", \"辽东小妇年十五，惯弹琵琶解歌舞。\", \"今为羗笛出塞声，使我三军泪如雨。\"]}]}",
  "display_content": "男儿事长征，少小幽燕客。\n赌胜马蹄下，由来轻七尺。\n杀人莫敢前，须如猬毛磔。\n黄云陇底白雪飞，未得报恩不能归。\n辽东小妇年十五，惯弹琵琶解歌舞。\n今为羗笛出塞声，使我三军泪如雨。"
}