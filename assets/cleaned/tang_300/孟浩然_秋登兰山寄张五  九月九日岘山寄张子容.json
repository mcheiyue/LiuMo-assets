{
  "title": "秋登兰山寄张五 / 九月九日岘山寄张子容",
  "author": "孟浩然",
  "dynasty": "唐",
  "content": "北山白云里，隐者自怡悦。\n相望试登高，心飞逐鸟灭。\n愁因薄暮起，兴是清秋发。\n时见归村人，沙行渡头歇。\n天边树若荠，江畔舟如月。\n何当载酒来，共醉重阳节。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "秋登兰山寄张五",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"北山白云里，隐者自怡悦。\", \"相望试登高，心飞逐鸟灭。\", \"愁因薄暮起，兴是清秋发。\", \"时见归村人，沙行渡头歇。\", \"天边树若荠，江畔舟如月。\", \"何当载酒来，共醉重阳节。\"]}]}",
  "display_content": "北山白云里，隐者自怡悦。\n相望试登高，心飞逐鸟灭。\n愁因薄暮起，兴是清秋发。\n时见归村人，沙行渡头歇。\n天边树若荠，江畔舟如月。\n何当载酒来，共醉重阳节。"
}