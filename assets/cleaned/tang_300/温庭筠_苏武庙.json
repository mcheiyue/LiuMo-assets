{
  "title": "苏武庙",
  "author": "温庭筠",
  "dynasty": "唐",
  "content": "苏武魂销汉使前，古祠高树两茫然。\n云边雁断胡天月，陇上羊归塞草烟。\n廻日楼台非甲帐，去时冠劒是丁年。\n茂陵不见封侯印，空向秋波哭逝川。",
  "type": "乐府",
  "tags": [
    "唐诗三百首",
    "shi",
    "乐府"
  ],
  "source": "tang_300",
  "original_title": "苏武庙",
  "layout_strategy": "CENTER_ALIGNED",
  "content_json": "{\"paragraphs\": [{\"type\": \"main\", \"lines\": [\"苏武魂销汉使前，古祠高树两茫然。\", \"云边雁断胡天月，陇上羊归塞草烟。\", \"廻日楼台非甲帐，去时冠劒是丁年。\", \"茂陵不见封侯印，空向秋波哭逝川。\"]}]}",
  "display_content": "苏武魂销汉使前，古祠高树两茫然。\n云边雁断胡天月，陇上羊归塞草烟。\n廻日楼台非甲帐，去时冠劒是丁年。\n茂陵不见封侯印，空向秋波哭逝川。"
}