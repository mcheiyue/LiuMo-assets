{
  "title": "齐天乐",
  "author": "姜夔",
  "dynasty": "宋",
  "content": "庾郎先自吟愁赋。\n凄凄更闻私语。\n露湿铜铺，苔侵石井，都是曾听伊处。\n哀音似诉。\n正思妇无眠，起寻机杼。\n曲曲屏山，夜凉独自甚情绪。\n西窗又吹暗雨。\n为谁频断续，相和砧杵。\n候馆迎秋，离宫吊月，别有伤心无数。\n豳诗漫与。\n笑篱落呼灯，世间儿女。\n写入琴丝，一声声更苦。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "齐天乐",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"庾郎先自吟愁赋。\", \"凄凄更闻私语。\", \"露湿铜铺，苔侵石井，都是曾听伊处。\", \"哀音似诉。\", \"正思妇无眠，起寻机杼。\", \"曲曲屏山，夜凉独自甚情绪。\", \"西窗又吹暗雨。\", \"为谁频断续，相和砧杵。\", \"候馆迎秋，离宫吊月，别有伤心无数。\", \"豳诗漫与。\", \"笑篱落呼灯，世间儿女。\", \"写入琴丝，一声声更苦。\"]}]}",
  "display_content": "庾郎先自吟愁赋。\n凄凄更闻私语。\n露湿铜铺，苔侵石井，都是曾听伊处。\n哀音似诉。\n正思妇无眠，起寻机杼。\n曲曲屏山，夜凉独自甚情绪。\n西窗又吹暗雨。\n为谁频断续，相和砧杵。\n候馆迎秋，离宫吊月，别有伤心无数。\n豳诗漫与。\n笑篱落呼灯，世间儿女。\n写入琴丝，一声声更苦。"
}