{
  "title": "解语花",
  "author": "周邦彦",
  "dynasty": "宋",
  "content": "风销焰蜡，露浥烘炉。\n花市光相射。\n桂华流瓦。\n纤云散，耿耿素娥欲下。\n衣裳淡雅。\n看楚女、纤腰一把。\n箫鼓喧，人影参差，满路飘香麝。\n因念都城放夜。\n望千门如昼，嬉笑游冶。\n钿车罗帕。\n相逢处，自有暗尘随马。\n年光是也。\n唯只见、旧情衰谢。\n清漏移，飞盖归来，从舞休歌罢。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "解语花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"风销焰蜡，露浥烘炉。\", \"花市光相射。\", \"桂华流瓦。\", \"纤云散，耿耿素娥欲下。\", \"衣裳淡雅。\", \"看楚女、纤腰一把。\", \"箫鼓喧，人影参差，满路飘香麝。\", \"因念都城放夜。\", \"望千门如昼，嬉笑游冶。\", \"钿车罗帕。\", \"相逢处，自有暗尘随马。\", \"年光是也。\", \"唯只见、旧情衰谢。\", \"清漏移，飞盖归来，从舞休歌罢。\"]}]}",
  "display_content": "风销焰蜡，露浥烘炉。\n花市光相射。\n桂华流瓦。\n纤云散，耿耿素娥欲下。\n衣裳淡雅。\n看楚女、纤腰一把。\n箫鼓喧，人影参差，满路飘香麝。\n因念都城放夜。\n望千门如昼，嬉笑游冶。\n钿车罗帕。\n相逢处，自有暗尘随马。\n年光是也。\n唯只见、旧情衰谢。\n清漏移，飞盖归来，从舞休歌罢。"
}