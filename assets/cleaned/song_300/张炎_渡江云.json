{
  "title": "渡江云",
  "author": "张炎",
  "dynasty": "宋",
  "content": "山空天入海，倚楼望极，风急暮潮初。\n一帘鸠外雨，几处闲田，隔水动春锄。\n新烟禁柳，想如今、绿到西湖。\n犹记得、当年深隐，门掩两三株。\n愁余。\n荒洲古溆，断梗疏萍，更漂流何处。\n空自觉、围羞带减，影怯灯孤。\n常疑即见桃花面，甚近来、翻笑无书。\n书纵远，如何也都无。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "渡江云",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"山空天入海，倚楼望极，风急暮潮初。\", \"一帘鸠外雨，几处闲田，隔水动春锄。\", \"新烟禁柳，想如今、绿到西湖。\", \"犹记得、当年深隐，门掩两三株。\", \"愁余。\", \"荒洲古溆，断梗疏萍，更漂流何处。\", \"空自觉、围羞带减，影怯灯孤。\", \"常疑即见桃花面，甚近来、翻笑无书。\", \"书纵远，如何也都无。\"]}]}",
  "display_content": "山空天入海，倚楼望极，风急暮潮初。\n一帘鸠外雨，几处闲田，隔水动春锄。\n新烟禁柳，想如今、绿到西湖。\n犹记得、当年深隐，门掩两三株。\n愁余。\n荒洲古溆，断梗疏萍，更漂流何处。\n空自觉、围羞带减，影怯灯孤。\n常疑即见桃花面，甚近来、翻笑无书。\n书纵远，如何也都无。"
}