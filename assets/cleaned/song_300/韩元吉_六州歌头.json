{
  "title": "六州歌头",
  "author": "韩元吉",
  "dynasty": "宋",
  "content": "东风著意。\n先上小桃枝。\n红粉腻。\n娇如醉。\n倚朱扉。\n记年时。\n隐映新妆，面临水岸。\n春将半。\n云日暖。\n斜桥转。\n夹城西。\n草软莎平跋马，垂杨渡、玉勒争嘶。\n认蛾眉凝笑，脸薄拂燕支。\n绣户曾窥。\n恨依依。\n共携手处。\n香如雾。\n红随步。\n怨春迟。\n消瘦损。\n凭谁问。\n只花知。\n泪空垂。\n旧日堂前燕，和烟雨，又双飞。\n人自老。\n春长好。\n梦佳期。\n前度刘郎，几许风流地，花也应悲。\n但茫茫暮霭，目断武陵溪。\n往事难追。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "六州歌头",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"东风著意。\", \"先上小桃枝。\", \"红粉腻。\", \"娇如醉。\", \"倚朱扉。\", \"记年时。\", \"隐映新妆，面临水岸。\", \"春将半。\", \"云日暖。\", \"斜桥转。\", \"夹城西。\", \"草软莎平跋马，垂杨渡、玉勒争嘶。\", \"认蛾眉凝笑，脸薄拂燕支。\", \"绣户曾窥。\", \"恨依依。\", \"共携手处。\", \"香如雾。\", \"红随步。\", \"怨春迟。\", \"消瘦损。\", \"凭谁问。\", \"只花知。\", \"泪空垂。\", \"旧日堂前燕，和烟雨，又双飞。\", \"人自老。\", \"春长好。\", \"梦佳期。\", \"前度刘郎，几许风流地，花也应悲。\", \"但茫茫暮霭，目断武陵溪。\", \"往事难追。\"]}]}",
  "display_content": "东风著意。\n先上小桃枝。\n红粉腻。\n娇如醉。\n倚朱扉。\n记年时。\n隐映新妆，面临水岸。\n春将半。\n云日暖。\n斜桥转。\n夹城西。\n草软莎平跋马，垂杨渡、玉勒争嘶。\n认蛾眉凝笑，脸薄拂燕支。\n绣户曾窥。\n恨依依。\n共携手处。\n香如雾。\n红随步。\n怨春迟。\n消瘦损。\n凭谁问。\n只花知。\n泪空垂。\n旧日堂前燕，和烟雨，又双飞。\n人自老。\n春长好。\n梦佳期。\n前度刘郎，几许风流地，花也应悲。\n但茫茫暮霭，目断武陵溪。\n往事难追。"
}