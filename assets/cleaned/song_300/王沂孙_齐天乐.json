{
  "title": "齐天乐",
  "author": "王沂孙",
  "dynasty": "宋",
  "content": "碧痕初化池塘草，荧荧野光相趁。\n扇薄星流，盘明露滴，零落秋原飞磷。\n练裳暗近。\n记穿柳生凉，度荷分暝。\n误我残编，翠囊空叹梦无准。\n楼阴时过数点，倚阑人未睡，曾赋幽恨。\n汉苑飘苔，秦陵坠叶，千古凄凉不尽。\n何人为省。\n但隔水馀晖，傍林残影。\n已觉萧疏，更堪秋夜永。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "齐天乐",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"碧痕初化池塘草，荧荧野光相趁。\", \"扇薄星流，盘明露滴，零落秋原飞磷。\", \"练裳暗近。\", \"记穿柳生凉，度荷分暝。\", \"误我残编，翠囊空叹梦无准。\", \"楼阴时过数点，倚阑人未睡，曾赋幽恨。\", \"汉苑飘苔，秦陵坠叶，千古凄凉不尽。\", \"何人为省。\", \"但隔水馀晖，傍林残影。\", \"已觉萧疏，更堪秋夜永。\"]}]}",
  "display_content": "碧痕初化池塘草，荧荧野光相趁。\n扇薄星流，盘明露滴，零落秋原飞磷。\n练裳暗近。\n记穿柳生凉，度荷分暝。\n误我残编，翠囊空叹梦无准。\n楼阴时过数点，倚阑人未睡，曾赋幽恨。\n汉苑飘苔，秦陵坠叶，千古凄凉不尽。\n何人为省。\n但隔水馀晖，傍林残影。\n已觉萧疏，更堪秋夜永。"
}