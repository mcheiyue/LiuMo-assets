{
  "title": "瑞鹤仙",
  "author": "吴文英",
  "dynasty": "宋",
  "content": "泪荷抛碎璧。\n正漏云筛雨，斜捎窗隙。\n林声怨秋色。\n对小山不迭，寸眉愁碧。\n凉欺岸帻。\n暮砧催、银屏翦尺。\n最无聊、燕去堂空，旧幕暗尘罗额。\n行客。\n西园有分，断柳凄花，似曾相识。\n西风破屐。\n林下路，水边石。\n念寒蛩残梦，归鸿心事，那听江村夜笛。\n看雪飞、苹底芦梢，未如鬓白。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "瑞鹤仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"泪荷抛碎璧。\", \"正漏云筛雨，斜捎窗隙。\", \"林声怨秋色。\", \"对小山不迭，寸眉愁碧。\", \"凉欺岸帻。\", \"暮砧催、银屏翦尺。\", \"最无聊、燕去堂空，旧幕暗尘罗额。\", \"行客。\", \"西园有分，断柳凄花，似曾相识。\", \"西风破屐。\", \"林下路，水边石。\", \"念寒蛩残梦，归鸿心事，那听江村夜笛。\", \"看雪飞、苹底芦梢，未如鬓白。\"]}]}",
  "display_content": "泪荷抛碎璧。\n正漏云筛雨，斜捎窗隙。\n林声怨秋色。\n对小山不迭，寸眉愁碧。\n凉欺岸帻。\n暮砧催、银屏翦尺。\n最无聊、燕去堂空，旧幕暗尘罗额。\n行客。\n西园有分，断柳凄花，似曾相识。\n西风破屐。\n林下路，水边石。\n念寒蛩残梦，归鸿心事，那听江村夜笛。\n看雪飞、苹底芦梢，未如鬓白。"
}