{
  "title": "法曲献仙音",
  "author": "王沂孙",
  "dynasty": "宋",
  "content": "层绿峨峨，纤琼皎皎，倒压波痕清浅。\n过眼年华，动人幽意，相逢几番春换。\n记唤酒寻芳处，盈盈褪妆晚。\n已销黯。\n况凄凉、近来离思，应忘却、明月夜深归辇。\n荏苒一枝春，恨东风、人似天远。\n纵有残花，洒征衣、铅泪都满。\n但殷勤折取，自遣一襟幽怨。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "法曲献仙音",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"层绿峨峨，纤琼皎皎，倒压波痕清浅。\", \"过眼年华，动人幽意，相逢几番春换。\", \"记唤酒寻芳处，盈盈褪妆晚。\", \"已销黯。\", \"况凄凉、近来离思，应忘却、明月夜深归辇。\", \"荏苒一枝春，恨东风、人似天远。\", \"纵有残花，洒征衣、铅泪都满。\", \"但殷勤折取，自遣一襟幽怨。\"]}]}",
  "display_content": "层绿峨峨，纤琼皎皎，倒压波痕清浅。\n过眼年华，动人幽意，相逢几番春换。\n记唤酒寻芳处，盈盈褪妆晚。\n已销黯。\n况凄凉、近来离思，应忘却、明月夜深归辇。\n荏苒一枝春，恨东风、人似天远。\n纵有残花，洒征衣、铅泪都满。\n但殷勤折取，自遣一襟幽怨。"
}