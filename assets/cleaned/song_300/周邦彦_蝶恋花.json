{
  "title": "蝶恋花",
  "author": "周邦彦",
  "dynasty": "宋",
  "content": "爱日轻明新雪后。\n柳眼星星，渐欲穿窗牖。\n不待长亭倾别酒。\n一枝已入骚人手。\n浅浅挼蓝轻蜡透。\n过尽冰霜，便与春争秀。\n强对青铜簪白首。\n老来风味难依旧。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "蝶恋花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"爱日轻明新雪后。\", \"柳眼星星，渐欲穿窗牖。\", \"不待长亭倾别酒。\", \"一枝已入骚人手。\", \"浅浅挼蓝轻蜡透。\", \"过尽冰霜，便与春争秀。\", \"强对青铜簪白首。\", \"老来风味难依旧。\"]}]}",
  "display_content": "爱日轻明新雪后。\n柳眼星星，渐欲穿窗牖。\n不待长亭倾别酒。\n一枝已入骚人手。\n浅浅挼蓝轻蜡透。\n过尽冰霜，便与春争秀。\n强对青铜簪白首。\n老来风味难依旧。"
}