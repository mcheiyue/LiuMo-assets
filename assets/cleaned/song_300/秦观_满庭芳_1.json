{
  "title": "满庭芳",
  "author": "秦观",
  "dynasty": "宋",
  "content": "山抹微云，天连衰草，画角声断谯门。\n暂停征棹，聊共引离尊。\n多少蓬莱旧事，空回首、烟霭纷纷。\n斜阳外，寒鸦万点，流水绕孤村。\n销魂。\n当此际，香囊暗解，罗带轻分。\n谩赢得、青楼薄幸名存。\n此去何时见也，襟袖上、空惹啼痕。\n伤情处，高城望断，灯火已黄昏。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "满庭芳",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"山抹微云，天连衰草，画角声断谯门。\", \"暂停征棹，聊共引离尊。\", \"多少蓬莱旧事，空回首、烟霭纷纷。\", \"斜阳外，寒鸦万点，流水绕孤村。\", \"销魂。\", \"当此际，香囊暗解，罗带轻分。\", \"谩赢得、青楼薄幸名存。\", \"此去何时见也，襟袖上、空惹啼痕。\", \"伤情处，高城望断，灯火已黄昏。\"]}]}",
  "display_content": "山抹微云，天连衰草，画角声断谯门。\n暂停征棹，聊共引离尊。\n多少蓬莱旧事，空回首、烟霭纷纷。\n斜阳外，寒鸦万点，流水绕孤村。\n销魂。\n当此际，香囊暗解，罗带轻分。\n谩赢得、青楼薄幸名存。\n此去何时见也，襟袖上、空惹啼痕。\n伤情处，高城望断，灯火已黄昏。"
}