{
  "title": "定风波",
  "author": "柳永",
  "dynasty": "宋",
  "content": "伫立长堤，淡荡晚风起。\n骤雨歇、极目萧疏，塞柳万株，掩映箭波千里。\n走舟车向此，人人奔名竞利。\n念荡子、终日驱驱，争觉乡关转迢递。\n何意。\n绣阁轻抛，锦字难逢，等闲度岁。\n奈泛泛旅迹，厌厌病绪，迩来谙尽，宦游滋味。\n此情怀、纵写香笺，凭谁与寄。\n算孟光、争得知我，继日添憔悴。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "定风波",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"伫立长堤，淡荡晚风起。\", \"骤雨歇、极目萧疏，塞柳万株，掩映箭波千里。\", \"走舟车向此，人人奔名竞利。\", \"念荡子、终日驱驱，争觉乡关转迢递。\", \"何意。\", \"绣阁轻抛，锦字难逢，等闲度岁。\", \"奈泛泛旅迹，厌厌病绪，迩来谙尽，宦游滋味。\", \"此情怀、纵写香笺，凭谁与寄。\", \"算孟光、争得知我，继日添憔悴。\"]}]}",
  "display_content": "伫立长堤，淡荡晚风起。\n骤雨歇、极目萧疏，塞柳万株，掩映箭波千里。\n走舟车向此，人人奔名竞利。\n念荡子、终日驱驱，争觉乡关转迢递。\n何意。\n绣阁轻抛，锦字难逢，等闲度岁。\n奈泛泛旅迹，厌厌病绪，迩来谙尽，宦游滋味。\n此情怀、纵写香笺，凭谁与寄。\n算孟光、争得知我，继日添憔悴。"
}