{
  "title": "蝶恋花",
  "author": "贺铸",
  "dynasty": "宋",
  "content": "小院朱扉开一扇。\n内样新妆，镜里分明见。\n眉晕半深唇注浅。\n朵云冠子偏宜面。\n被掩芙蓉熏麝煎。\n帘影沈沈，祗有双飞燕。\n心事向人犹腼腆。\n强来窗下寻针线。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "蝶恋花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"小院朱扉开一扇。\", \"内样新妆，镜里分明见。\", \"眉晕半深唇注浅。\", \"朵云冠子偏宜面。\", \"被掩芙蓉熏麝煎。\", \"帘影沈沈，祗有双飞燕。\", \"心事向人犹腼腆。\", \"强来窗下寻针线。\"]}]}",
  "display_content": "小院朱扉开一扇。\n内样新妆，镜里分明见。\n眉晕半深唇注浅。\n朵云冠子偏宜面。\n被掩芙蓉熏麝煎。\n帘影沈沈，祗有双飞燕。\n心事向人犹腼腆。\n强来窗下寻针线。"
}