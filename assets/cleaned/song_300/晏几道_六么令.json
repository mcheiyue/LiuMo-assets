{
  "title": "六么令",
  "author": "晏几道",
  "dynasty": "宋",
  "content": "绿阴春尽，飞絮绕香阁。\n晚来翠眉宫样，巧把远山学。\n一寸狂心未说，已向横波觉。\n画帘遮币。\n新翻曲妙，暗许闲人带偷掏。\n前度书多隐语，意浅愁难答。\n昨夜诗有回纹，韵险还慵押。\n都待笙歌散了，记取留时霎。\n不消红蜡。\n闲云归后，月在庭花旧阑角。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "六么令",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"绿阴春尽，飞絮绕香阁。\", \"晚来翠眉宫样，巧把远山学。\", \"一寸狂心未说，已向横波觉。\", \"画帘遮币。\", \"新翻曲妙，暗许闲人带偷掏。\", \"前度书多隐语，意浅愁难答。\", \"昨夜诗有回纹，韵险还慵押。\", \"都待笙歌散了，记取留时霎。\", \"不消红蜡。\", \"闲云归后，月在庭花旧阑角。\"]}]}",
  "display_content": "绿阴春尽，飞絮绕香阁。\n晚来翠眉宫样，巧把远山学。\n一寸狂心未说，已向横波觉。\n画帘遮币。\n新翻曲妙，暗许闲人带偷掏。\n前度书多隐语，意浅愁难答。\n昨夜诗有回纹，韵险还慵押。\n都待笙歌散了，记取留时霎。\n不消红蜡。\n闲云归后，月在庭花旧阑角。"
}