{
  "title": "虞美人",
  "author": "叶梦得",
  "dynasty": "宋",
  "content": "落花已作风前舞。\n又送黄昏雨。\n晓来庭院半残红。\n惟有游丝千丈、罥晴空。\n殷勤花下同携手。\n更尽杯中酒。\n美人不用敛蛾眉。\n我亦多情、无奈酒阑时。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "虞美人",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"落花已作风前舞。\", \"又送黄昏雨。\", \"晓来庭院半残红。\", \"惟有游丝千丈、罥晴空。\", \"殷勤花下同携手。\", \"更尽杯中酒。\", \"美人不用敛蛾眉。\", \"我亦多情、无奈酒阑时。\"]}]}",
  "display_content": "落花已作风前舞。\n又送黄昏雨。\n晓来庭院半残红。\n惟有游丝千丈、罥晴空。\n殷勤花下同携手。\n更尽杯中酒。\n美人不用敛蛾眉。\n我亦多情、无奈酒阑时。"
}