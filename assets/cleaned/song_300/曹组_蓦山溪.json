{
  "title": "蓦山溪",
  "author": "曹组",
  "dynasty": "宋",
  "content": "洗妆真态，不作铅华御。\n竹外一枝斜，想佳人、天寒日暮。\n黄昏小院，无处著清香，风细细，雪垂垂，何况江头路。\n月边疏影，梦到消魂处。\n结子欲黄时，又须著、廉纤细雨。\n孤芳一世，供断有情愁，销瘦却，东阳也，试问花知否。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "蓦山溪",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"洗妆真态，不作铅华御。\", \"竹外一枝斜，想佳人、天寒日暮。\", \"黄昏小院，无处著清香，风细细，雪垂垂，何况江头路。\", \"月边疏影，梦到消魂处。\", \"结子欲黄时，又须著、廉纤细雨。\", \"孤芳一世，供断有情愁，销瘦却，东阳也，试问花知否。\"]}]}",
  "display_content": "洗妆真态，不作铅华御。\n竹外一枝斜，想佳人、天寒日暮。\n黄昏小院，无处著清香，风细细，雪垂垂，何况江头路。\n月边疏影，梦到消魂处。\n结子欲黄时，又须著、廉纤细雨。\n孤芳一世，供断有情愁，销瘦却，东阳也，试问花知否。"
}