{
  "title": "声声慢",
  "author": "李清照",
  "dynasty": "宋",
  "content": "寻寻觅觅，冷冷清清，凄凄惨惨戚戚。\n乍暖还寒时候，最难将息。\n三杯两盏淡酒，怎敌他、晚来风急。\n雁过也，正伤心，却是旧时相识。\n满地黄花堆积。\n憔悴损，如今有谁忺摘。\n守著窗儿，独自怎生得黑。\n梧桐更兼细雨，到黄昏、点点滴滴。\n这次第，怎一个、愁字了得。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "声声慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"寻寻觅觅，冷冷清清，凄凄惨惨戚戚。\", \"乍暖还寒时候，最难将息。\", \"三杯两盏淡酒，怎敌他、晚来风急。\", \"雁过也，正伤心，却是旧时相识。\", \"满地黄花堆积。\", \"憔悴损，如今有谁忺摘。\", \"守著窗儿，独自怎生得黑。\", \"梧桐更兼细雨，到黄昏、点点滴滴。\", \"这次第，怎一个、愁字了得。\"]}]}",
  "display_content": "寻寻觅觅，冷冷清清，凄凄惨惨戚戚。\n乍暖还寒时候，最难将息。\n三杯两盏淡酒，怎敌他、晚来风急。\n雁过也，正伤心，却是旧时相识。\n满地黄花堆积。\n憔悴损，如今有谁忺摘。\n守著窗儿，独自怎生得黑。\n梧桐更兼细雨，到黄昏、点点滴滴。\n这次第，怎一个、愁字了得。"
}