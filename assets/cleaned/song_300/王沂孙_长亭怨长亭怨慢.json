{
  "title": "长亭怨・长亭怨慢",
  "author": "王沂孙",
  "dynasty": "宋",
  "content": "泛孤艇、东皋过遍。\n尚记当日，绿阴门掩。\n屐齿莓阶，酒痕罗袖事何限。\n欲寻前迹，空惆怅、成秋苑。\n自约赏花人，别后总、风流云散。\n水远。\n怎知流水外，却是乱山尤远。\n天涯梦短。\n想忘了、绮疏雕槛。\n望不尽、苒苒斜阳，抚乔木、年华将晚。\n但数点红英，犹识西园凄婉。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "长亭怨・长亭怨慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"泛孤艇、东皋过遍。\", \"尚记当日，绿阴门掩。\", \"屐齿莓阶，酒痕罗袖事何限。\", \"欲寻前迹，空惆怅、成秋苑。\", \"自约赏花人，别后总、风流云散。\", \"水远。\", \"怎知流水外，却是乱山尤远。\", \"天涯梦短。\", \"想忘了、绮疏雕槛。\", \"望不尽、苒苒斜阳，抚乔木、年华将晚。\", \"但数点红英，犹识西园凄婉。\"]}]}",
  "display_content": "泛孤艇、东皋过遍。\n尚记当日，绿阴门掩。\n屐齿莓阶，酒痕罗袖事何限。\n欲寻前迹，空惆怅、成秋苑。\n自约赏花人，别后总、风流云散。\n水远。\n怎知流水外，却是乱山尤远。\n天涯梦短。\n想忘了、绮疏雕槛。\n望不尽、苒苒斜阳，抚乔木、年华将晚。\n但数点红英，犹识西园凄婉。"
}