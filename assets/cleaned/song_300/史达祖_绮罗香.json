{
  "title": "绮罗香",
  "author": "史达祖",
  "dynasty": "宋",
  "content": "做冷欺花，将烟困柳，千里偷催春暮。\n尽日冥迷，愁里欲飞还住。\n惊粉重、蝶宿西园，喜泥润、燕归南浦。\n最妨它、佳约风流，钿车不到杜陵路。\n沈沈江上望极，还被春潮晚急，难寻官渡。\n隐约遥峰，和泪谢娘眉妩。\n临断岸、新绿生时，是落红、带愁流处。\n记当日、门掩梨花，翦灯深夜语。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "绮罗香",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"做冷欺花，将烟困柳，千里偷催春暮。\", \"尽日冥迷，愁里欲飞还住。\", \"惊粉重、蝶宿西园，喜泥润、燕归南浦。\", \"最妨它、佳约风流，钿车不到杜陵路。\", \"沈沈江上望极，还被春潮晚急，难寻官渡。\", \"隐约遥峰，和泪谢娘眉妩。\", \"临断岸、新绿生时，是落红、带愁流处。\", \"记当日、门掩梨花，翦灯深夜语。\"]}]}",
  "display_content": "做冷欺花，将烟困柳，千里偷催春暮。\n尽日冥迷，愁里欲飞还住。\n惊粉重、蝶宿西园，喜泥润、燕归南浦。\n最妨它、佳约风流，钿车不到杜陵路。\n沈沈江上望极，还被春潮晚急，难寻官渡。\n隐约遥峰，和泪谢娘眉妩。\n临断岸、新绿生时，是落红、带愁流处。\n记当日、门掩梨花，翦灯深夜语。"
}