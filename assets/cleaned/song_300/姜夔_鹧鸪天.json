{
  "title": "鹧鸪天",
  "author": "姜夔",
  "dynasty": "宋",
  "content": "京洛风流绝代人。\n因何风絮落溪津。\n笼鞋浅出鸦头袜，知是凌波漂渺身。\n红乍笑，绿长嚬。\n与谁同度可怜春。\n鸳鸯独宿何曾惯，化作西楼一缕云。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "鹧鸪天",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"京洛风流绝代人。\", \"因何风絮落溪津。\", \"笼鞋浅出鸦头袜，知是凌波漂渺身。\", \"红乍笑，绿长嚬。\", \"与谁同度可怜春。\", \"鸳鸯独宿何曾惯，化作西楼一缕云。\"]}]}",
  "display_content": "京洛风流绝代人。\n因何风絮落溪津。\n笼鞋浅出鸦头袜，知是凌波漂渺身。\n红乍笑，绿长嚬。\n与谁同度可怜春。\n鸳鸯独宿何曾惯，化作西楼一缕云。"
}