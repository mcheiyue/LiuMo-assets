{
  "title": "瑞鹤仙",
  "author": "周邦彦",
  "dynasty": "宋",
  "content": "悄郊原带郭。\n行路永，客去车尘漠漠。\n斜阳映山落。\n敛馀红、犹恋孤城栏角。\n凌波步弱。\n过短亭、何用素约。\n有流莺劝我，重解绣鞍，缓引春酌。\n不记归时早暮，上马谁扶，醒眠朱阁。\n惊飙动幕。\n扶残醉，绕红药。\n叹西园、已是花深无地，东风何事又恶。\n任流光过却。\n犹喜洞天自乐。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "瑞鹤仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"悄郊原带郭。\", \"行路永，客去车尘漠漠。\", \"斜阳映山落。\", \"敛馀红、犹恋孤城栏角。\", \"凌波步弱。\", \"过短亭、何用素约。\", \"有流莺劝我，重解绣鞍，缓引春酌。\", \"不记归时早暮，上马谁扶，醒眠朱阁。\", \"惊飙动幕。\", \"扶残醉，绕红药。\", \"叹西园、已是花深无地，东风何事又恶。\", \"任流光过却。\", \"犹喜洞天自乐。\"]}]}",
  "display_content": "悄郊原带郭。\n行路永，客去车尘漠漠。\n斜阳映山落。\n敛馀红、犹恋孤城栏角。\n凌波步弱。\n过短亭、何用素约。\n有流莺劝我，重解绣鞍，缓引春酌。\n不记归时早暮，上马谁扶，醒眠朱阁。\n惊飙动幕。\n扶残醉，绕红药。\n叹西园、已是花深无地，东风何事又恶。\n任流光过却。\n犹喜洞天自乐。"
}