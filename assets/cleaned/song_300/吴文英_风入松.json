{
  "title": "风入松",
  "author": "吴文英",
  "dynasty": "宋",
  "content": "春风吴柳几番黄。\n欢事小蛮窗。\n梅花正结双头梦，被玉龙、吹散幽香。\n昨夜灯前歌黛，今朝陌上啼妆。\n最怜无侣伴雏莺。\n桃叶已春江。\n曲屏先暖鸳衾惯，夜寒深、都是思量。\n莫道蓝桥路远，行云只隔幽坊。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "风入松",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"春风吴柳几番黄。\", \"欢事小蛮窗。\", \"梅花正结双头梦，被玉龙、吹散幽香。\", \"昨夜灯前歌黛，今朝陌上啼妆。\", \"最怜无侣伴雏莺。\", \"桃叶已春江。\", \"曲屏先暖鸳衾惯，夜寒深、都是思量。\", \"莫道蓝桥路远，行云只隔幽坊。\"]}]}",
  "display_content": "春风吴柳几番黄。\n欢事小蛮窗。\n梅花正结双头梦，被玉龙、吹散幽香。\n昨夜灯前歌黛，今朝陌上啼妆。\n最怜无侣伴雏莺。\n桃叶已春江。\n曲屏先暖鸳衾惯，夜寒深、都是思量。\n莫道蓝桥路远，行云只隔幽坊。"
}