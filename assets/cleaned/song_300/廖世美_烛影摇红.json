{
  "title": "烛影摇红",
  "author": "廖世美",
  "dynasty": "宋",
  "content": "霭霭春空，画楼森耸凌云渚。\n紫薇登览最关情，绝妙夸能赋。\n惆怅相思迟暮。\n记当日、朱阑共语。\n塞鸿难问，岸柳何穷，别愁纷絮。\n催促年光，旧来流水知何处。\n断肠何必更残阳，极目伤平楚。\n晚霁波声带雨。\n悄无人、舟横野渡。\n数峰江上，芳草天涯，参差烟树。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "烛影摇红",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"霭霭春空，画楼森耸凌云渚。\", \"紫薇登览最关情，绝妙夸能赋。\", \"惆怅相思迟暮。\", \"记当日、朱阑共语。\", \"塞鸿难问，岸柳何穷，别愁纷絮。\", \"催促年光，旧来流水知何处。\", \"断肠何必更残阳，极目伤平楚。\", \"晚霁波声带雨。\", \"悄无人、舟横野渡。\", \"数峰江上，芳草天涯，参差烟树。\"]}]}",
  "display_content": "霭霭春空，画楼森耸凌云渚。\n紫薇登览最关情，绝妙夸能赋。\n惆怅相思迟暮。\n记当日、朱阑共语。\n塞鸿难问，岸柳何穷，别愁纷絮。\n催促年光，旧来流水知何处。\n断肠何必更残阳，极目伤平楚。\n晚霁波声带雨。\n悄无人、舟横野渡。\n数峰江上，芳草天涯，参差烟树。"
}