{
  "title": "拜星月・拜星月慢",
  "author": "周邦彦",
  "dynasty": "宋",
  "content": "夜色催更，清尘收露，小曲幽坊月暗。\n竹槛灯窗，识秋娘庭院。\n笑相遇，似觉琼枝玉树，暖日明霞光烂。\n水眄兰情，总平生稀见。\n画图中、旧识春风面。\n谁知道、自到瑶台畔。\n眷恋雨润云温，苦惊风吹散。\n念荒寒、寄宿无人馆。\n重门闭、败壁秋虫叹。\n怎奈向、一缕相思，隔溪山不断。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "拜星月・拜星月慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"夜色催更，清尘收露，小曲幽坊月暗。\", \"竹槛灯窗，识秋娘庭院。\", \"笑相遇，似觉琼枝玉树，暖日明霞光烂。\", \"水眄兰情，总平生稀见。\", \"画图中、旧识春风面。\", \"谁知道、自到瑶台畔。\", \"眷恋雨润云温，苦惊风吹散。\", \"念荒寒、寄宿无人馆。\", \"重门闭、败壁秋虫叹。\", \"怎奈向、一缕相思，隔溪山不断。\"]}]}",
  "display_content": "夜色催更，清尘收露，小曲幽坊月暗。\n竹槛灯窗，识秋娘庭院。\n笑相遇，似觉琼枝玉树，暖日明霞光烂。\n水眄兰情，总平生稀见。\n画图中、旧识春风面。\n谁知道、自到瑶台畔。\n眷恋雨润云温，苦惊风吹散。\n念荒寒、寄宿无人馆。\n重门闭、败壁秋虫叹。\n怎奈向、一缕相思，隔溪山不断。"
}