{
  "title": "鹧鸪天",
  "author": "吴文英",
  "dynasty": "宋",
  "content": "池上红衣伴倚阑。\n栖鸦常带夕阳还。\n殷云度雨疏桐落，明月生凉宝扇闲。\n乡梦窄，水天宽。\n小窗愁黛澹秋山。\n吴鸿好为传归信，杨柳阊门屋数间。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "鹧鸪天",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"池上红衣伴倚阑。\", \"栖鸦常带夕阳还。\", \"殷云度雨疏桐落，明月生凉宝扇闲。\", \"乡梦窄，水天宽。\", \"小窗愁黛澹秋山。\", \"吴鸿好为传归信，杨柳阊门屋数间。\"]}]}",
  "display_content": "池上红衣伴倚阑。\n栖鸦常带夕阳还。\n殷云度雨疏桐落，明月生凉宝扇闲。\n乡梦窄，水天宽。\n小窗愁黛澹秋山。\n吴鸿好为传归信，杨柳阊门屋数间。"
}