{
  "title": "大",
  "author": "周邦彦",
  "dynasty": "宋",
  "content": "对宿烟收，春禽静，飞雨时鸣高屋。\n墙头青玉旆，洗铅霜都尽，嫩梢相触。\n润逼琴丝，寒侵枕障，虫网吹沾帘竹。\n邮亭无人处，听檐声不断，困眠初熟。\n奈愁极顿惊，梦轻难记，自怜幽独。\n行人归意速。\n最先念、流潦妨车毂。\n怎奈向、兰成憔悴，卫玠清羸，等闲时、易伤心目。\n未怪平阳客，双泪落、笛中哀曲。\n况萧索、青芜国。\n红糁铺地，门外荆桃如菽。\n夜游共谁秉烛。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "大",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"对宿烟收，春禽静，飞雨时鸣高屋。\", \"墙头青玉旆，洗铅霜都尽，嫩梢相触。\", \"润逼琴丝，寒侵枕障，虫网吹沾帘竹。\", \"邮亭无人处，听檐声不断，困眠初熟。\", \"奈愁极顿惊，梦轻难记，自怜幽独。\", \"行人归意速。\", \"最先念、流潦妨车毂。\", \"怎奈向、兰成憔悴，卫玠清羸，等闲时、易伤心目。\", \"未怪平阳客，双泪落、笛中哀曲。\", \"况萧索、青芜国。\", \"红糁铺地，门外荆桃如菽。\", \"夜游共谁秉烛。\"]}]}",
  "display_content": "对宿烟收，春禽静，飞雨时鸣高屋。\n墙头青玉旆，洗铅霜都尽，嫩梢相触。\n润逼琴丝，寒侵枕障，虫网吹沾帘竹。\n邮亭无人处，听檐声不断，困眠初熟。\n奈愁极顿惊，梦轻难记，自怜幽独。\n行人归意速。\n最先念、流潦妨车毂。\n怎奈向、兰成憔悴，卫玠清羸，等闲时、易伤心目。\n未怪平阳客，双泪落、笛中哀曲。\n况萧索、青芜国。\n红糁铺地，门外荆桃如菽。\n夜游共谁秉烛。"
}