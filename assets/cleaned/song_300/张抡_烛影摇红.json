{
  "title": "烛影摇红",
  "author": "张抡",
  "dynasty": "宋",
  "content": "双阙中天，凤楼十二春寒浅。\n去年元夜奉宸游，曾侍瑶池宴。\n玉殿珠帘尽卷。\n拥群仙、蓬壶阆苑。\n五云深处，万烛光中，揭天丝管。\n驰隙流年，恍如一瞬星霜换。\n今宵谁念泣孤臣，回首长安远。\n可是尘缘未断。\n谩惆怅、华胥梦短。\n满怀幽恨，数点寒灯，几声归雁。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "烛影摇红",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"双阙中天，凤楼十二春寒浅。\", \"去年元夜奉宸游，曾侍瑶池宴。\", \"玉殿珠帘尽卷。\", \"拥群仙、蓬壶阆苑。\", \"五云深处，万烛光中，揭天丝管。\", \"驰隙流年，恍如一瞬星霜换。\", \"今宵谁念泣孤臣，回首长安远。\", \"可是尘缘未断。\", \"谩惆怅、华胥梦短。\", \"满怀幽恨，数点寒灯，几声归雁。\"]}]}",
  "display_content": "双阙中天，凤楼十二春寒浅。\n去年元夜奉宸游，曾侍瑶池宴。\n玉殿珠帘尽卷。\n拥群仙、蓬壶阆苑。\n五云深处，万烛光中，揭天丝管。\n驰隙流年，恍如一瞬星霜换。\n今宵谁念泣孤臣，回首长安远。\n可是尘缘未断。\n谩惆怅、华胥梦短。\n满怀幽恨，数点寒灯，几声归雁。"
}