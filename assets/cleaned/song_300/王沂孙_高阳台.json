{
  "title": "高阳台",
  "author": "王沂孙",
  "dynasty": "宋",
  "content": "霜楮刳皮，冰花擘茧，满腔絮湿湘帘。\n抱瓮工夫，何须待吐吴蚕。\n水香玉色难裁翦，更绣针、茸线休拈。\n伴梅花，暗卷春风，斗帐孤眠。\n篝熏鹊锦熊毡。\n任粉融脂涴，犹怯痴寒。\n我睡方浓，笑他欠此清缘。\n揉来细软烘烘暖，尽何妨、挟纩装锦。\n酒魂醒，半榻梨云，起坐诗禅。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"霜楮刳皮，冰花擘茧，满腔絮湿湘帘。\", \"抱瓮工夫，何须待吐吴蚕。\", \"水香玉色难裁翦，更绣针、茸线休拈。\", \"伴梅花，暗卷春风，斗帐孤眠。\", \"篝熏鹊锦熊毡。\", \"任粉融脂涴，犹怯痴寒。\", \"我睡方浓，笑他欠此清缘。\", \"揉来细软烘烘暖，尽何妨、挟纩装锦。\", \"酒魂醒，半榻梨云，起坐诗禅。\"]}]}",
  "display_content": "霜楮刳皮，冰花擘茧，满腔絮湿湘帘。\n抱瓮工夫，何须待吐吴蚕。\n水香玉色难裁翦，更绣针、茸线休拈。\n伴梅花，暗卷春风，斗帐孤眠。\n篝熏鹊锦熊毡。\n任粉融脂涴，犹怯痴寒。\n我睡方浓，笑他欠此清缘。\n揉来细软烘烘暖，尽何妨、挟纩装锦。\n酒魂醒，半榻梨云，起坐诗禅。"
}