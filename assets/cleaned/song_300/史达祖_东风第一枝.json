{
  "title": "东风第一枝",
  "author": "史达祖",
  "dynasty": "宋",
  "content": "巧沁兰心，偷黏草甲，东风欲障新暖。\n谩凝碧瓦难留，信知暮寒轻浅。\n行天入镜，做弄出、轻松纤软。\n料故园、不卷重帘，误了乍来双燕。\n青未了、柳回白眼。\n红欲断、杏开素面。\n旧游忆著山阴，厚盟遂妨上苑。\n寒炉重暖，便放慢春衫针线。\n恐凤靴、挑菜归来，万一灞桥相见。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "东风第一枝",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"巧沁兰心，偷黏草甲，东风欲障新暖。\", \"谩凝碧瓦难留，信知暮寒轻浅。\", \"行天入镜，做弄出、轻松纤软。\", \"料故园、不卷重帘，误了乍来双燕。\", \"青未了、柳回白眼。\", \"红欲断、杏开素面。\", \"旧游忆著山阴，厚盟遂妨上苑。\", \"寒炉重暖，便放慢春衫针线。\", \"恐凤靴、挑菜归来，万一灞桥相见。\"]}]}",
  "display_content": "巧沁兰心，偷黏草甲，东风欲障新暖。\n谩凝碧瓦难留，信知暮寒轻浅。\n行天入镜，做弄出、轻松纤软。\n料故园、不卷重帘，误了乍来双燕。\n青未了、柳回白眼。\n红欲断、杏开素面。\n旧游忆著山阴，厚盟遂妨上苑。\n寒炉重暖，便放慢春衫针线。\n恐凤靴、挑菜归来，万一灞桥相见。"
}