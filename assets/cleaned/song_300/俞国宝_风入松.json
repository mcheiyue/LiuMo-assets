{
  "title": "风入松",
  "author": "俞国宝",
  "dynasty": "宋",
  "content": "一春长费买花钱。\n日日醉花边。\n玉骢惯识西湖路，骄嘶过、沽酒垆前。\n红杏香中箫鼓，绿杨影里秋千。\n暖风十里丽人天。\n花压髻云偏。\n画船载取春归去，馀情寄、湖水湖烟。\n明日重扶残醉，来寻陌上花钿。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "风入松",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"一春长费买花钱。\", \"日日醉花边。\", \"玉骢惯识西湖路，骄嘶过、沽酒垆前。\", \"红杏香中箫鼓，绿杨影里秋千。\", \"暖风十里丽人天。\", \"花压髻云偏。\", \"画船载取春归去，馀情寄、湖水湖烟。\", \"明日重扶残醉，来寻陌上花钿。\"]}]}",
  "display_content": "一春长费买花钱。\n日日醉花边。\n玉骢惯识西湖路，骄嘶过、沽酒垆前。\n红杏香中箫鼓，绿杨影里秋千。\n暖风十里丽人天。\n花压髻云偏。\n画船载取春归去，馀情寄、湖水湖烟。\n明日重扶残醉，来寻陌上花钿。"
}