{
  "title": "暗香",
  "author": "姜夔",
  "dynasty": "宋",
  "content": "旧时月色。\n算几番照我，梅边吹笛。\n唤起玉人，不管清寒与攀摘。\n何逊而今渐老，都忘却、春风词笔。\n但怪得、竹外疏花，香冷入瑶席。\n江国。\n正寂寂。\n叹寄与路遥，夜雪初积。\n翠尊易泣。\n红萼无言耿相忆。\n长记曾携手处，千树压、西湖寒碧。\n又片片、吹尽也，几时见得。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "暗香",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"旧时月色。\", \"算几番照我，梅边吹笛。\", \"唤起玉人，不管清寒与攀摘。\", \"何逊而今渐老，都忘却、春风词笔。\", \"但怪得、竹外疏花，香冷入瑶席。\", \"江国。\", \"正寂寂。\", \"叹寄与路遥，夜雪初积。\", \"翠尊易泣。\", \"红萼无言耿相忆。\", \"长记曾携手处，千树压、西湖寒碧。\", \"又片片、吹尽也，几时见得。\"]}]}",
  "display_content": "旧时月色。\n算几番照我，梅边吹笛。\n唤起玉人，不管清寒与攀摘。\n何逊而今渐老，都忘却、春风词笔。\n但怪得、竹外疏花，香冷入瑶席。\n江国。\n正寂寂。\n叹寄与路遥，夜雪初积。\n翠尊易泣。\n红萼无言耿相忆。\n长记曾携手处，千树压、西湖寒碧。\n又片片、吹尽也，几时见得。"
}