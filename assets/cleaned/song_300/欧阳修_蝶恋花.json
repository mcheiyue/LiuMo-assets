{
  "title": "蝶恋花",
  "author": "欧阳修",
  "dynasty": "宋",
  "content": "帘幕东风寒料峭。\n雪里香梅，先报春来早。\n红蜡枝头双燕小。\n金刀剪彩呈纤巧。\n旋暖金炉薰蕙藻。\n酒入横波，困不禁烦恼。\n绣被五更春睡好。\n罗帏不觉纱窗晓。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "蝶恋花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"帘幕东风寒料峭。\", \"雪里香梅，先报春来早。\", \"红蜡枝头双燕小。\", \"金刀剪彩呈纤巧。\", \"旋暖金炉薰蕙藻。\", \"酒入横波，困不禁烦恼。\", \"绣被五更春睡好。\", \"罗帏不觉纱窗晓。\"]}]}",
  "display_content": "帘幕东风寒料峭。\n雪里香梅，先报春来早。\n红蜡枝头双燕小。\n金刀剪彩呈纤巧。\n旋暖金炉薰蕙藻。\n酒入横波，困不禁烦恼。\n绣被五更春睡好。\n罗帏不觉纱窗晓。"
}