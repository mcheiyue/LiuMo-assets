{
  "title": "踏莎行",
  "author": "晏殊",
  "dynasty": "宋",
  "content": "细草愁烟，幽花怯露。\n凭阑总是销魂处。\n日高深院静无人，时时海燕双飞去。\n带缓罗衣，香残蕙炷。\n天长不禁迢迢路。\n垂杨只解惹春风，何曾系得行人住。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "踏莎行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"细草愁烟，幽花怯露。\", \"凭阑总是销魂处。\", \"日高深院静无人，时时海燕双飞去。\", \"带缓罗衣，香残蕙炷。\", \"天长不禁迢迢路。\", \"垂杨只解惹春风，何曾系得行人住。\"]}]}",
  "display_content": "细草愁烟，幽花怯露。\n凭阑总是销魂处。\n日高深院静无人，时时海燕双飞去。\n带缓罗衣，香残蕙炷。\n天长不禁迢迢路。\n垂杨只解惹春风，何曾系得行人住。"
}