{
  "title": "汉宫春",
  "author": "辛弃疾",
  "dynasty": "宋",
  "content": "行李溪头，有钓车茶具，曲几团蒲。\n儿童认得，前度过者篮舆。\n时时照影，甚此身、遍满江湖。\n怅野老，行歌不住，定堪与语难呼。\n一自东篱摇落，问渊明岁晚，心赏何如。\n梅花正自不恶，曾有诗无。\n知翁止酒，待重教、莲社人沽。\n空怅望，风流已矣，江山特地愁予。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "汉宫春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"行李溪头，有钓车茶具，曲几团蒲。\", \"儿童认得，前度过者篮舆。\", \"时时照影，甚此身、遍满江湖。\", \"怅野老，行歌不住，定堪与语难呼。\", \"一自东篱摇落，问渊明岁晚，心赏何如。\", \"梅花正自不恶，曾有诗无。\", \"知翁止酒，待重教、莲社人沽。\", \"空怅望，风流已矣，江山特地愁予。\"]}]}",
  "display_content": "行李溪头，有钓车茶具，曲几团蒲。\n儿童认得，前度过者篮舆。\n时时照影，甚此身、遍满江湖。\n怅野老，行歌不住，定堪与语难呼。\n一自东篱摇落，问渊明岁晚，心赏何如。\n梅花正自不恶，曾有诗无。\n知翁止酒，待重教、莲社人沽。\n空怅望，风流已矣，江山特地愁予。"
}