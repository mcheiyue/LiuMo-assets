{
  "title": "水龙吟",
  "author": "晁补之",
  "dynasty": "宋",
  "content": "水晶宫绕千家，卞山倒影双溪里。\n白苹洲渚，诗成春晚，当年此地。\n行遍瑶台，弄英携手，月婵娟际。\n算多情小杜，风流未睹，空肠断、枝间子。\n一似君恩赐与，贺家湖、千峰凝翠。\n黄粱未熟，红旌已远，南柯旧事。\n常恐重来，夜阑相对，也疑非是。\n向松陵回首，平芜尽处，在青山外。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "水龙吟",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"水晶宫绕千家，卞山倒影双溪里。\", \"白苹洲渚，诗成春晚，当年此地。\", \"行遍瑶台，弄英携手，月婵娟际。\", \"算多情小杜，风流未睹，空肠断、枝间子。\", \"一似君恩赐与，贺家湖、千峰凝翠。\", \"黄粱未熟，红旌已远，南柯旧事。\", \"常恐重来，夜阑相对，也疑非是。\", \"向松陵回首，平芜尽处，在青山外。\"]}]}",
  "display_content": "水晶宫绕千家，卞山倒影双溪里。\n白苹洲渚，诗成春晚，当年此地。\n行遍瑶台，弄英携手，月婵娟际。\n算多情小杜，风流未睹，空肠断、枝间子。\n一似君恩赐与，贺家湖、千峰凝翠。\n黄粱未熟，红旌已远，南柯旧事。\n常恐重来，夜阑相对，也疑非是。\n向松陵回首，平芜尽处，在青山外。"
}