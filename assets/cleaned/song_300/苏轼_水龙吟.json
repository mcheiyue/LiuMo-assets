{
  "title": "水龙吟",
  "author": "苏轼",
  "dynasty": "宋",
  "content": "古来云海茫茫，道山绛阙知何处。\n人间自有，赤城居士，龙蟠凤举。\n清净无为，坐忘遗照，八篇奇语。\n向玉霄东望，蓬莱暗霭，有云驾、骖风驭。\n行尽九州四海，笑纷纷、落花飞絮。\n临江一见，谪仙风采，无言心许。\n八表神游，浩然相对，酒酣箕踞。\n待垂天赋就，骑鲸路稳，约相将去。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "水龙吟",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"古来云海茫茫，道山绛阙知何处。\", \"人间自有，赤城居士，龙蟠凤举。\", \"清净无为，坐忘遗照，八篇奇语。\", \"向玉霄东望，蓬莱暗霭，有云驾、骖风驭。\", \"行尽九州四海，笑纷纷、落花飞絮。\", \"临江一见，谪仙风采，无言心许。\", \"八表神游，浩然相对，酒酣箕踞。\", \"待垂天赋就，骑鲸路稳，约相将去。\"]}]}",
  "display_content": "古来云海茫茫，道山绛阙知何处。\n人间自有，赤城居士，龙蟠凤举。\n清净无为，坐忘遗照，八篇奇语。\n向玉霄东望，蓬莱暗霭，有云驾、骖风驭。\n行尽九州四海，笑纷纷、落花飞絮。\n临江一见，谪仙风采，无言心许。\n八表神游，浩然相对，酒酣箕踞。\n待垂天赋就，骑鲸路稳，约相将去。"
}