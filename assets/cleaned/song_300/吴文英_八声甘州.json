{
  "title": "八声甘州",
  "author": "吴文英",
  "dynasty": "宋",
  "content": "渺空烟四远，是何年、青天坠长星。\n幻苍崖云树，名娃金屋，残霸宫城。\n箭径酸风射眼，腻水染花腥。\n时靸双鸳响，廊叶秋声。\n宫里吴王沈醉，倩五湖倦客，独钓醒醒。\n问苍波无语，华发奈山青。\n水涵空、阑干高处，送乱鸦、斜日落渔汀。\n连呼酒，上琴台去，秋与云平。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "八声甘州",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"渺空烟四远，是何年、青天坠长星。\", \"幻苍崖云树，名娃金屋，残霸宫城。\", \"箭径酸风射眼，腻水染花腥。\", \"时靸双鸳响，廊叶秋声。\", \"宫里吴王沈醉，倩五湖倦客，独钓醒醒。\", \"问苍波无语，华发奈山青。\", \"水涵空、阑干高处，送乱鸦、斜日落渔汀。\", \"连呼酒，上琴台去，秋与云平。\"]}]}",
  "display_content": "渺空烟四远，是何年、青天坠长星。\n幻苍崖云树，名娃金屋，残霸宫城。\n箭径酸风射眼，腻水染花腥。\n时靸双鸳响，廊叶秋声。\n宫里吴王沈醉，倩五湖倦客，独钓醒醒。\n问苍波无语，华发奈山青。\n水涵空、阑干高处，送乱鸦、斜日落渔汀。\n连呼酒，上琴台去，秋与云平。"
}