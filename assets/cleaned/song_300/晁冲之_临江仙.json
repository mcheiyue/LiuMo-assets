{
  "title": "临江仙",
  "author": "晁冲之",
  "dynasty": "宋",
  "content": "双舸亭亭横晚渚，城中飞观嵯峨。\n画桥灯火照清波。\n玉钩平浸水，金锁半沈河。\n试问无情堤上柳，也应厌听离歌。\n人生无奈别离何。\n夜长嫌梦短，泪少怕愁多。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "临江仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"双舸亭亭横晚渚，城中飞观嵯峨。\", \"画桥灯火照清波。\", \"玉钩平浸水，金锁半沈河。\", \"试问无情堤上柳，也应厌听离歌。\", \"人生无奈别离何。\", \"夜长嫌梦短，泪少怕愁多。\"]}]}",
  "display_content": "双舸亭亭横晚渚，城中飞观嵯峨。\n画桥灯火照清波。\n玉钩平浸水，金锁半沈河。\n试问无情堤上柳，也应厌听离歌。\n人生无奈别离何。\n夜长嫌梦短，泪少怕愁多。"
}