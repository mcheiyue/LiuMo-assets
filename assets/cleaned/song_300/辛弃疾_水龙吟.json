{
  "title": "水龙吟",
  "author": "辛弃疾",
  "dynasty": "宋",
  "content": "渡江天马南来，几人真是经纶手。\n长安父老，新亭风景，可怜依旧。\n夷甫诸人，神州沈陆，几曾回首。\n算平戎万里，功名本是，真儒事、君知否。\n况有文章山斗。\n对桐阴、满庭清昼。\n当年堕地，而今试看，风云奔走。\n绿野风烟，平泉草木，东山歌酒。\n待他年，整顿乾坤事了，为先生寿。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "水龙吟",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"渡江天马南来，几人真是经纶手。\", \"长安父老，新亭风景，可怜依旧。\", \"夷甫诸人，神州沈陆，几曾回首。\", \"算平戎万里，功名本是，真儒事、君知否。\", \"况有文章山斗。\", \"对桐阴、满庭清昼。\", \"当年堕地，而今试看，风云奔走。\", \"绿野风烟，平泉草木，东山歌酒。\", \"待他年，整顿乾坤事了，为先生寿。\"]}]}",
  "display_content": "渡江天马南来，几人真是经纶手。\n长安父老，新亭风景，可怜依旧。\n夷甫诸人，神州沈陆，几曾回首。\n算平戎万里，功名本是，真儒事、君知否。\n况有文章山斗。\n对桐阴、满庭清昼。\n当年堕地，而今试看，风云奔走。\n绿野风烟，平泉草木，东山歌酒。\n待他年，整顿乾坤事了，为先生寿。"
}