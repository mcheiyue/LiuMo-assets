{
  "title": "贺新郎",
  "author": "叶梦得",
  "dynasty": "宋",
  "content": "睡起啼莺语。\n掩青苔、房栊向晚，乱红无数。\n吹尽残花无人见，惟有垂杨自舞。\n渐暖霭、初回轻暑。\n宝扇重寻明月影，暗尘侵、尚有乘鸾女。\n惊旧恨，遽如许。\n江南梦断横江渚。\n浪黏天、葡萄涨绿，半空烟雨。\n无限楼前沧波意，谁采苹花寄取。\n但怅望、兰舟容与。\n万里云帆何时到，送孤鸿、目断千山阻。\n谁为我，唱金缕。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "贺新郎",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"睡起啼莺语。\", \"掩青苔、房栊向晚，乱红无数。\", \"吹尽残花无人见，惟有垂杨自舞。\", \"渐暖霭、初回轻暑。\", \"宝扇重寻明月影，暗尘侵、尚有乘鸾女。\", \"惊旧恨，遽如许。\", \"江南梦断横江渚。\", \"浪黏天、葡萄涨绿，半空烟雨。\", \"无限楼前沧波意，谁采苹花寄取。\", \"但怅望、兰舟容与。\", \"万里云帆何时到，送孤鸿、目断千山阻。\", \"谁为我，唱金缕。\"]}]}",
  "display_content": "睡起啼莺语。\n掩青苔、房栊向晚，乱红无数。\n吹尽残花无人见，惟有垂杨自舞。\n渐暖霭、初回轻暑。\n宝扇重寻明月影，暗尘侵、尚有乘鸾女。\n惊旧恨，遽如许。\n江南梦断横江渚。\n浪黏天、葡萄涨绿，半空烟雨。\n无限楼前沧波意，谁采苹花寄取。\n但怅望、兰舟容与。\n万里云帆何时到，送孤鸿、目断千山阻。\n谁为我，唱金缕。"
}