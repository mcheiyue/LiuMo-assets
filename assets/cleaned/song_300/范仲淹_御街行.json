{
  "title": "御街行",
  "author": "范仲淹",
  "dynasty": "宋",
  "content": "纷纷堕叶飘香砌。\n夜寂静、寒声碎。\n真珠帘卷玉楼空，天淡银河垂地。\n年年今夜，月华如练，长是人千里。\n愁肠已断无由醉。\n酒未到、先成泪。\n残灯明灭枕头欹。\n谙尽孤眠滋味。\n都来此事，眉间心上，无计相回避。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "御街行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"纷纷堕叶飘香砌。\", \"夜寂静、寒声碎。\", \"真珠帘卷玉楼空，天淡银河垂地。\", \"年年今夜，月华如练，长是人千里。\", \"愁肠已断无由醉。\", \"酒未到、先成泪。\", \"残灯明灭枕头欹。\", \"谙尽孤眠滋味。\", \"都来此事，眉间心上，无计相回避。\"]}]}",
  "display_content": "纷纷堕叶飘香砌。\n夜寂静、寒声碎。\n真珠帘卷玉楼空，天淡银河垂地。\n年年今夜，月华如练，长是人千里。\n愁肠已断无由醉。\n酒未到、先成泪。\n残灯明灭枕头欹。\n谙尽孤眠滋味。\n都来此事，眉间心上，无计相回避。"
}