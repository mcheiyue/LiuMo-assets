{
  "title": "满庭芳",
  "author": "张",
  "dynasty": "宋",
  "content": "月洗高梧，露幽草，宝钗楼外秋深。\n土花沿翠，萤火坠墙阴。\n静听寒声断续，微韵转、凄咽悲沈。\n争求侣，殷勤劝织，促破晓机心。\n儿时，曾记得，呼灯灌穴，敛步随音。\n任满身花影，犹自追寻。\n携向花堂戏斗，亭台小、笼巧妆金。\n今休说，从渠床下，凉夜伴孤吟。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "满庭芳",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"月洗高梧，露幽草，宝钗楼外秋深。\", \"土花沿翠，萤火坠墙阴。\", \"静听寒声断续，微韵转、凄咽悲沈。\", \"争求侣，殷勤劝织，促破晓机心。\", \"儿时，曾记得，呼灯灌穴，敛步随音。\", \"任满身花影，犹自追寻。\", \"携向花堂戏斗，亭台小、笼巧妆金。\", \"今休说，从渠床下，凉夜伴孤吟。\"]}]}",
  "display_content": "月洗高梧，露幽草，宝钗楼外秋深。\n土花沿翠，萤火坠墙阴。\n静听寒声断续，微韵转、凄咽悲沈。\n争求侣，殷勤劝织，促破晓机心。\n儿时，曾记得，呼灯灌穴，敛步随音。\n任满身花影，犹自追寻。\n携向花堂戏斗，亭台小、笼巧妆金。\n今休说，从渠床下，凉夜伴孤吟。"
}