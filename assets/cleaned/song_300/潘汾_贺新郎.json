{
  "title": "贺新郎",
  "author": "潘汾",
  "dynasty": "宋",
  "content": "篆缕销香鼎。\n翠沈沈、庭阴转午，画堂人静。\n芳草王孙知何处，惟有杨花糁径。\n正玉枕、瞢腾初醒。\n门外残红春已去，镇无聊、𣨼酒厌厌病。\n云髻亸，未忺整。\n江南旧事休重省。\n但天涯、寻消问息，断鸿难倩。\n月满西楼凭阑久，依旧归期未定。\n便只恐、瓶沈金井。\n嘶骑不来银烛暗，枉教人、立尽梧桐影。\n谁伴我，对鸾镜。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "贺新郎",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"篆缕销香鼎。\", \"翠沈沈、庭阴转午，画堂人静。\", \"芳草王孙知何处，惟有杨花糁径。\", \"正玉枕、瞢腾初醒。\", \"门外残红春已去，镇无聊、𣨼酒厌厌病。\", \"云髻亸，未忺整。\", \"江南旧事休重省。\", \"但天涯、寻消问息，断鸿难倩。\", \"月满西楼凭阑久，依旧归期未定。\", \"便只恐、瓶沈金井。\", \"嘶骑不来银烛暗，枉教人、立尽梧桐影。\", \"谁伴我，对鸾镜。\"]}]}",
  "display_content": "篆缕销香鼎。\n翠沈沈、庭阴转午，画堂人静。\n芳草王孙知何处，惟有杨花糁径。\n正玉枕、瞢腾初醒。\n门外残红春已去，镇无聊、𣨼酒厌厌病。\n云髻亸，未忺整。\n江南旧事休重省。\n但天涯、寻消问息，断鸿难倩。\n月满西楼凭阑久，依旧归期未定。\n便只恐、瓶沈金井。\n嘶骑不来银烛暗，枉教人、立尽梧桐影。\n谁伴我，对鸾镜。"
}