{
  "title": "柳梢青",
  "author": "蔡伸",
  "dynasty": "宋",
  "content": "数声𫛸鴂。\n可怜又是，春归时节。\n满院东风，海棠铺绣，梨花飘雪。\n丁香露泣残枝，算未比、愁肠寸结。\n自是休文，多情多感，不干风月。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "柳梢青",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"数声𫛸鴂。\", \"可怜又是，春归时节。\", \"满院东风，海棠铺绣，梨花飘雪。\", \"丁香露泣残枝，算未比、愁肠寸结。\", \"自是休文，多情多感，不干风月。\"]}]}",
  "display_content": "数声𫛸鴂。\n可怜又是，春归时节。\n满院东风，海棠铺绣，梨花飘雪。\n丁香露泣残枝，算未比、愁肠寸结。\n自是休文，多情多感，不干风月。"
}