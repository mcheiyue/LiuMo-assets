{
  "title": "高阳台",
  "author": "周密",
  "dynasty": "宋",
  "content": "照野旌旗，朝天车马，平沙万里天低。\n宝带金章，尊前茸帽风敧。\n秦关汴水经行地，想登临、都付新诗。\n纵英游，叠鼓清笳，骏马名姬。\n酒酣应对燕山雪，正冰河月冻，晓陇云飞。\n投老残年，江南谁念方回。\n东风渐绿西湖柳，雁已还、人未南归。\n最关情，折尽梅花，难寄相思。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"照野旌旗，朝天车马，平沙万里天低。\", \"宝带金章，尊前茸帽风敧。\", \"秦关汴水经行地，想登临、都付新诗。\", \"纵英游，叠鼓清笳，骏马名姬。\", \"酒酣应对燕山雪，正冰河月冻，晓陇云飞。\", \"投老残年，江南谁念方回。\", \"东风渐绿西湖柳，雁已还、人未南归。\", \"最关情，折尽梅花，难寄相思。\"]}]}",
  "display_content": "照野旌旗，朝天车马，平沙万里天低。\n宝带金章，尊前茸帽风敧。\n秦关汴水经行地，想登临、都付新诗。\n纵英游，叠鼓清笳，骏马名姬。\n酒酣应对燕山雪，正冰河月冻，晓陇云飞。\n投老残年，江南谁念方回。\n东风渐绿西湖柳，雁已还、人未南归。\n最关情，折尽梅花，难寄相思。"
}