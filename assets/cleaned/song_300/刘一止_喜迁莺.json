{
  "title": "喜迁莺",
  "author": "刘一止",
  "dynasty": "宋",
  "content": "晓光催角。\n听宿鸟未惊，邻鸡先觉。\n迤逦烟村，马嘶人起，残月尚穿林薄。\n泪痕带霜微凝，酒力冲寒犹弱。\n叹倦客、悄不禁，重染风尘京洛。\n追念，人别后，心事万重，难觅孤鸿托。\n翠幌娇深，曲屏香暖，争念岁寒飘泊。\n怨月恨花烦恼，不是不曾经著。\n这情味，望一成消减，新来还恶。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "喜迁莺",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"晓光催角。\", \"听宿鸟未惊，邻鸡先觉。\", \"迤逦烟村，马嘶人起，残月尚穿林薄。\", \"泪痕带霜微凝，酒力冲寒犹弱。\", \"叹倦客、悄不禁，重染风尘京洛。\", \"追念，人别后，心事万重，难觅孤鸿托。\", \"翠幌娇深，曲屏香暖，争念岁寒飘泊。\", \"怨月恨花烦恼，不是不曾经著。\", \"这情味，望一成消减，新来还恶。\"]}]}",
  "display_content": "晓光催角。\n听宿鸟未惊，邻鸡先觉。\n迤逦烟村，马嘶人起，残月尚穿林薄。\n泪痕带霜微凝，酒力冲寒犹弱。\n叹倦客、悄不禁，重染风尘京洛。\n追念，人别后，心事万重，难觅孤鸿托。\n翠幌娇深，曲屏香暖，争念岁寒飘泊。\n怨月恨花烦恼，不是不曾经著。\n这情味，望一成消减，新来还恶。"
}