{
  "title": "三姝媚",
  "author": "吴文英",
  "dynasty": "宋",
  "content": "吹笙池上道。\n为王孙重来，旋生芳草。\n水石清寒，过半春犹自，燕沈莺悄。\n樨柳阑干，晴荡漾、禁烟残照。\n往事依然，争忍重听，怨红凄调。\n曲榭方亭初扫。\n印藓迹双鸳，记穿林窈。\n顿隔年华，似梦回花上，露晞平晓。\n恨遂孤鸿，客又去、清明还到。\n便鞚墙头归骑，青梅已老。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "三姝媚",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"吹笙池上道。\", \"为王孙重来，旋生芳草。\", \"水石清寒，过半春犹自，燕沈莺悄。\", \"樨柳阑干，晴荡漾、禁烟残照。\", \"往事依然，争忍重听，怨红凄调。\", \"曲榭方亭初扫。\", \"印藓迹双鸳，记穿林窈。\", \"顿隔年华，似梦回花上，露晞平晓。\", \"恨遂孤鸿，客又去、清明还到。\", \"便鞚墙头归骑，青梅已老。\"]}]}",
  "display_content": "吹笙池上道。\n为王孙重来，旋生芳草。\n水石清寒，过半春犹自，燕沈莺悄。\n樨柳阑干，晴荡漾、禁烟残照。\n往事依然，争忍重听，怨红凄调。\n曲榭方亭初扫。\n印藓迹双鸳，记穿林窈。\n顿隔年华，似梦回花上，露晞平晓。\n恨遂孤鸿，客又去、清明还到。\n便鞚墙头归骑，青梅已老。"
}