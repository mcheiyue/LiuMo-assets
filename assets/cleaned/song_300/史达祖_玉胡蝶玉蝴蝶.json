{
  "title": "玉胡蝶・玉蝴蝶",
  "author": "史达祖",
  "dynasty": "宋",
  "content": "晚雨未摧宫树，可怜闲叶，犹抱凉蝉。\n短景归秋，吟思又接愁边。\n漏初长、梦魂难禁，人渐老、风月俱寒。\n想幽欢。\n土花庭甃，虫网阑干。\n无端。\n啼蛄搅夜，恨随团扇，苦近秋莲。\n一笛当楼，谢娘悬泪立风前。\n故园晚、强留诗酒，新雁远、不致寒暄。\n隔苍烟。\n楚香罗袖，谁伴婵娟。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉胡蝶・玉蝴蝶",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"晚雨未摧宫树，可怜闲叶，犹抱凉蝉。\", \"短景归秋，吟思又接愁边。\", \"漏初长、梦魂难禁，人渐老、风月俱寒。\", \"想幽欢。\", \"土花庭甃，虫网阑干。\", \"无端。\", \"啼蛄搅夜，恨随团扇，苦近秋莲。\", \"一笛当楼，谢娘悬泪立风前。\", \"故园晚、强留诗酒，新雁远、不致寒暄。\", \"隔苍烟。\", \"楚香罗袖，谁伴婵娟。\"]}]}",
  "display_content": "晚雨未摧宫树，可怜闲叶，犹抱凉蝉。\n短景归秋，吟思又接愁边。\n漏初长、梦魂难禁，人渐老、风月俱寒。\n想幽欢。\n土花庭甃，虫网阑干。\n无端。\n啼蛄搅夜，恨随团扇，苦近秋莲。\n一笛当楼，谢娘悬泪立风前。\n故园晚、强留诗酒，新雁远、不致寒暄。\n隔苍烟。\n楚香罗袖，谁伴婵娟。"
}