{
  "title": "玉楼春",
  "author": "宋祁",
  "dynasty": "宋",
  "content": "东城渐觉风光好。\n縠皱波纹迎客棹。\n绿杨烟外晓寒轻，红杏枝头春意闹。\n浮生长恨欢娱少。\n肯爱千金轻一笑。\n为君持酒劝斜阳，且向花间留晚照。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"东城渐觉风光好。\", \"縠皱波纹迎客棹。\", \"绿杨烟外晓寒轻，红杏枝头春意闹。\", \"浮生长恨欢娱少。\", \"肯爱千金轻一笑。\", \"为君持酒劝斜阳，且向花间留晚照。\"]}]}",
  "display_content": "东城渐觉风光好。\n縠皱波纹迎客棹。\n绿杨烟外晓寒轻，红杏枝头春意闹。\n浮生长恨欢娱少。\n肯爱千金轻一笑。\n为君持酒劝斜阳，且向花间留晚照。"
}