{
  "title": "一丛花令・一丛花",
  "author": "张先",
  "dynasty": "宋",
  "content": "伤高怀远几时穷。\n无物似情浓。\n离愁正引千丝乱，更东陌、飞絮蒙蒙。\n嘶骑渐遥，征尘不断，何处认郎踪。\n双鸳池沼水溶溶。\n南北小桡通。\n梯横画阁黄昏后，又还是、斜月帘栊。\n沈恨细思，不如桃杏，犹解嫁东风。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "一丛花令・一丛花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"伤高怀远几时穷。\", \"无物似情浓。\", \"离愁正引千丝乱，更东陌、飞絮蒙蒙。\", \"嘶骑渐遥，征尘不断，何处认郎踪。\", \"双鸳池沼水溶溶。\", \"南北小桡通。\", \"梯横画阁黄昏后，又还是、斜月帘栊。\", \"沈恨细思，不如桃杏，犹解嫁东风。\"]}]}",
  "display_content": "伤高怀远几时穷。\n无物似情浓。\n离愁正引千丝乱，更东陌、飞絮蒙蒙。\n嘶骑渐遥，征尘不断，何处认郎踪。\n双鸳池沼水溶溶。\n南北小桡通。\n梯横画阁黄昏后，又还是、斜月帘栊。\n沈恨细思，不如桃杏，犹解嫁东风。"
}