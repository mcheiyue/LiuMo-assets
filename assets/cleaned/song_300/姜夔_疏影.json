{
  "title": "疏影",
  "author": "姜夔",
  "dynasty": "宋",
  "content": "苔枝缀玉。\n有翠禽小小，枝上同宿。\n客里相逢，篱角黄昏，无言自倚修竹。\n昭君不惯胡沙远，但暗忆、江南江北。\n想佩环、月夜归来，化作此花幽独。\n犹记深宫旧事，那人正睡里，飞近蛾绿。\n莫似春风，不管盈盈，早与安排金屋。\n还教一片随波去，又却怨、玉龙哀曲。\n等恁时、重觅幽香，已入小窗横幅。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "疏影",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"苔枝缀玉。\", \"有翠禽小小，枝上同宿。\", \"客里相逢，篱角黄昏，无言自倚修竹。\", \"昭君不惯胡沙远，但暗忆、江南江北。\", \"想佩环、月夜归来，化作此花幽独。\", \"犹记深宫旧事，那人正睡里，飞近蛾绿。\", \"莫似春风，不管盈盈，早与安排金屋。\", \"还教一片随波去，又却怨、玉龙哀曲。\", \"等恁时、重觅幽香，已入小窗横幅。\"]}]}",
  "display_content": "苔枝缀玉。\n有翠禽小小，枝上同宿。\n客里相逢，篱角黄昏，无言自倚修竹。\n昭君不惯胡沙远，但暗忆、江南江北。\n想佩环、月夜归来，化作此花幽独。\n犹记深宫旧事，那人正睡里，飞近蛾绿。\n莫似春风，不管盈盈，早与安排金屋。\n还教一片随波去，又却怨、玉龙哀曲。\n等恁时、重觅幽香，已入小窗横幅。"
}