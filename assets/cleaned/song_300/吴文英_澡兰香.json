{
  "title": "澡兰香",
  "author": "吴文英",
  "dynasty": "宋",
  "content": "盘丝系腕，巧篆垂簪，玉隐绀纱睡觉。\n银瓶露井，彩箑云窗，往事少年依约。\n为当时、曾写榴裙，伤心红绡褪萼。\n黍梦光阴渐老，汀洲烟箬。\n莫唱江南古调，怨抑难招，楚江沈魄。\n薰风燕乳，暗雨梅黄，午镜澡兰帘幕。\n念秦楼、也拟人归，应翦菖浦自酌。\n但怅望、一屡新蟾，随人天角。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "澡兰香",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"盘丝系腕，巧篆垂簪，玉隐绀纱睡觉。\", \"银瓶露井，彩箑云窗，往事少年依约。\", \"为当时、曾写榴裙，伤心红绡褪萼。\", \"黍梦光阴渐老，汀洲烟箬。\", \"莫唱江南古调，怨抑难招，楚江沈魄。\", \"薰风燕乳，暗雨梅黄，午镜澡兰帘幕。\", \"念秦楼、也拟人归，应翦菖浦自酌。\", \"但怅望、一屡新蟾，随人天角。\"]}]}",
  "display_content": "盘丝系腕，巧篆垂簪，玉隐绀纱睡觉。\n银瓶露井，彩箑云窗，往事少年依约。\n为当时、曾写榴裙，伤心红绡褪萼。\n黍梦光阴渐老，汀洲烟箬。\n莫唱江南古调，怨抑难招，楚江沈魄。\n薰风燕乳，暗雨梅黄，午镜澡兰帘幕。\n念秦楼、也拟人归，应翦菖浦自酌。\n但怅望、一屡新蟾，随人天角。"
}