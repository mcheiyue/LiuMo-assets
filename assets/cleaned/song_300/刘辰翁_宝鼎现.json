{
  "title": "宝鼎现",
  "author": "刘辰翁",
  "dynasty": "宋",
  "content": "红妆春骑。\n踏月影、竿旗穿市。\n望不尽、楼台歌舞，习习香尘莲步底。\n箫声断、约彩鸾归去，未怕金吾呵醉。\n甚辇路、喧阗且止。\n听得念奴歌起。\n父老犹记宣和事。\n抱铜仙、清泪如水。\n还转盼、沙河多丽。\n滉漾明光连邸第。\n帘影冻、散红光成绮。\n月浸葡萄十里。\n看往来、神仙才子。\n肯把菱花扑碎。\n肠断竹马儿童，空见说、三千乐指。\n等多时春不归来，到春时欲睡。\n又说向、灯前拥髻。\n暗滴鲛珠坠。\n便当日、亲见霓裳，天上人间梦里。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "宝鼎现",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"红妆春骑。\", \"踏月影、竿旗穿市。\", \"望不尽、楼台歌舞，习习香尘莲步底。\", \"箫声断、约彩鸾归去，未怕金吾呵醉。\", \"甚辇路、喧阗且止。\", \"听得念奴歌起。\", \"父老犹记宣和事。\", \"抱铜仙、清泪如水。\", \"还转盼、沙河多丽。\", \"滉漾明光连邸第。\", \"帘影冻、散红光成绮。\", \"月浸葡萄十里。\", \"看往来、神仙才子。\", \"肯把菱花扑碎。\", \"肠断竹马儿童，空见说、三千乐指。\", \"等多时春不归来，到春时欲睡。\", \"又说向、灯前拥髻。\", \"暗滴鲛珠坠。\", \"便当日、亲见霓裳，天上人间梦里。\"]}]}",
  "display_content": "红妆春骑。\n踏月影、竿旗穿市。\n望不尽、楼台歌舞，习习香尘莲步底。\n箫声断、约彩鸾归去，未怕金吾呵醉。\n甚辇路、喧阗且止。\n听得念奴歌起。\n父老犹记宣和事。\n抱铜仙、清泪如水。\n还转盼、沙河多丽。\n滉漾明光连邸第。\n帘影冻、散红光成绮。\n月浸葡萄十里。\n看往来、神仙才子。\n肯把菱花扑碎。\n肠断竹马儿童，空见说、三千乐指。\n等多时春不归来，到春时欲睡。\n又说向、灯前拥髻。\n暗滴鲛珠坠。\n便当日、亲见霓裳，天上人间梦里。"
}