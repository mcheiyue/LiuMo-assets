{
  "title": "八声甘州",
  "author": "柳永",
  "dynasty": "宋",
  "content": "对潇潇、暮雨洒江天，一番洗清秋。\n渐霜风凄惨，关河冷落，残照当楼。\n是处红衰翠减，苒苒物华休。\n惟有长江水，无语东流。\n不忍登高临远，望故乡渺邈，归思难收。\n叹年来踪迹，何事苦淹留。\n想佳人、妆楼颙望，误几回、天际识归舟。\n争知我、倚阑干处，正恁凝愁。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "八声甘州",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"对潇潇、暮雨洒江天，一番洗清秋。\", \"渐霜风凄惨，关河冷落，残照当楼。\", \"是处红衰翠减，苒苒物华休。\", \"惟有长江水，无语东流。\", \"不忍登高临远，望故乡渺邈，归思难收。\", \"叹年来踪迹，何事苦淹留。\", \"想佳人、妆楼颙望，误几回、天际识归舟。\", \"争知我、倚阑干处，正恁凝愁。\"]}]}",
  "display_content": "对潇潇、暮雨洒江天，一番洗清秋。\n渐霜风凄惨，关河冷落，残照当楼。\n是处红衰翠减，苒苒物华休。\n惟有长江水，无语东流。\n不忍登高临远，望故乡渺邈，归思难收。\n叹年来踪迹，何事苦淹留。\n想佳人、妆楼颙望，误几回、天际识归舟。\n争知我、倚阑干处，正恁凝愁。"
}