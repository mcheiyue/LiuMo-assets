{
  "title": "秋霁",
  "author": "史达祖",
  "dynasty": "宋",
  "content": "江水苍苍，望倦柳愁荷，共感秋色。\n废阁先凉，古帘空暮，雁程最嫌风力。\n故园信息。\n爱渠入眼南山碧。\n念上国。\n谁是、脍鲈江汉未归客。\n还又岁晚，瘦骨临风，夜闻秋声，吹动岑寂。\n露蛩悲、清灯冷屋，翻书愁上鬓毛白。\n年少俊游浑断得。\n但可怜处，无奈苒苒魂惊，采香南浦，翦梅烟驿。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "秋霁",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"江水苍苍，望倦柳愁荷，共感秋色。\", \"废阁先凉，古帘空暮，雁程最嫌风力。\", \"故园信息。\", \"爱渠入眼南山碧。\", \"念上国。\", \"谁是、脍鲈江汉未归客。\", \"还又岁晚，瘦骨临风，夜闻秋声，吹动岑寂。\", \"露蛩悲、清灯冷屋，翻书愁上鬓毛白。\", \"年少俊游浑断得。\", \"但可怜处，无奈苒苒魂惊，采香南浦，翦梅烟驿。\"]}]}",
  "display_content": "江水苍苍，望倦柳愁荷，共感秋色。\n废阁先凉，古帘空暮，雁程最嫌风力。\n故园信息。\n爱渠入眼南山碧。\n念上国。\n谁是、脍鲈江汉未归客。\n还又岁晚，瘦骨临风，夜闻秋声，吹动岑寂。\n露蛩悲、清灯冷屋，翻书愁上鬓毛白。\n年少俊游浑断得。\n但可怜处，无奈苒苒魂惊，采香南浦，翦梅烟驿。"
}