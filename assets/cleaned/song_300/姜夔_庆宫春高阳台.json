{
  "title": "庆宫春・高阳台",
  "author": "姜夔",
  "dynasty": "宋",
  "content": "双桨莼波，一蓑松雨，暮愁渐满空阔。\n呼我盟鸥，翩翩欲下，背人还过木末。\n那回归去，荡云雪、孤舟夜发。\n伤心重见，依约眉山，黛痕低压。\n采香径里春寒，老子婆娑，自歌谁答。\n垂虹西望，飘然引去，此兴平生难遏。\n酒醒波远，政凝想、明珰素袜。\n如今安在，唯有阑干，伴人一霎。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "庆宫春・高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"双桨莼波，一蓑松雨，暮愁渐满空阔。\", \"呼我盟鸥，翩翩欲下，背人还过木末。\", \"那回归去，荡云雪、孤舟夜发。\", \"伤心重见，依约眉山，黛痕低压。\", \"采香径里春寒，老子婆娑，自歌谁答。\", \"垂虹西望，飘然引去，此兴平生难遏。\", \"酒醒波远，政凝想、明珰素袜。\", \"如今安在，唯有阑干，伴人一霎。\"]}]}",
  "display_content": "双桨莼波，一蓑松雨，暮愁渐满空阔。\n呼我盟鸥，翩翩欲下，背人还过木末。\n那回归去，荡云雪、孤舟夜发。\n伤心重见，依约眉山，黛痕低压。\n采香径里春寒，老子婆娑，自歌谁答。\n垂虹西望，飘然引去，此兴平生难遏。\n酒醒波远，政凝想、明珰素袜。\n如今安在，唯有阑干，伴人一霎。"
}