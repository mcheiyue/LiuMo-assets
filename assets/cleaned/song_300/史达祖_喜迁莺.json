{
  "title": "喜迁莺",
  "author": "史达祖",
  "dynasty": "宋",
  "content": "月波疑滴。\n望玉壶天近，了无尘隔。\n翠眼圈花，冰丝织练，黄道宝光相直。\n自怜诗酒瘦，难应接、许多春色。\n最无赖，是随香趁烛，曾伴狂客。\n踪迹。\n谩记忆。\n老了杜郎，忍听东风笛。\n柳院灯疏，梅厅雪在，谁与细倾春碧。\n旧情拘未定，犹自学、当年游历。\n怕万一，误玉人、夜寒帘隙。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "喜迁莺",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"月波疑滴。\", \"望玉壶天近，了无尘隔。\", \"翠眼圈花，冰丝织练，黄道宝光相直。\", \"自怜诗酒瘦，难应接、许多春色。\", \"最无赖，是随香趁烛，曾伴狂客。\", \"踪迹。\", \"谩记忆。\", \"老了杜郎，忍听东风笛。\", \"柳院灯疏，梅厅雪在，谁与细倾春碧。\", \"旧情拘未定，犹自学、当年游历。\", \"怕万一，误玉人、夜寒帘隙。\"]}]}",
  "display_content": "月波疑滴。\n望玉壶天近，了无尘隔。\n翠眼圈花，冰丝织练，黄道宝光相直。\n自怜诗酒瘦，难应接、许多春色。\n最无赖，是随香趁烛，曾伴狂客。\n踪迹。\n谩记忆。\n老了杜郎，忍听东风笛。\n柳院灯疏，梅厅雪在，谁与细倾春碧。\n旧情拘未定，犹自学、当年游历。\n怕万一，误玉人、夜寒帘隙。"
}