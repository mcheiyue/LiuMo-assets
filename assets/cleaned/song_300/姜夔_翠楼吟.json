{
  "title": "翠楼吟",
  "author": "姜夔",
  "dynasty": "宋",
  "content": "月冷龙沙，尘轻虎落，今年汉酺初赐。\n新翻胡部曲，听毡幕、元戎歌吹。\n层楼高峙。\n看栏曲萦红，檐牙飞翠。\n人姝丽。\n粉香吹下，夜寒风细。\n此地。\n宜有词仙，拥素云黄鹤，与君游戏。\n玉梯凝望久，叹芳草、萋萋千里。\n天涯情味。\n仗酒袯清愁，花销英气。\n西山外。\n晚来还卷，一帘秋霁。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "翠楼吟",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"月冷龙沙，尘轻虎落，今年汉酺初赐。\", \"新翻胡部曲，听毡幕、元戎歌吹。\", \"层楼高峙。\", \"看栏曲萦红，檐牙飞翠。\", \"人姝丽。\", \"粉香吹下，夜寒风细。\", \"此地。\", \"宜有词仙，拥素云黄鹤，与君游戏。\", \"玉梯凝望久，叹芳草、萋萋千里。\", \"天涯情味。\", \"仗酒袯清愁，花销英气。\", \"西山外。\", \"晚来还卷，一帘秋霁。\"]}]}",
  "display_content": "月冷龙沙，尘轻虎落，今年汉酺初赐。\n新翻胡部曲，听毡幕、元戎歌吹。\n层楼高峙。\n看栏曲萦红，檐牙飞翠。\n人姝丽。\n粉香吹下，夜寒风细。\n此地。\n宜有词仙，拥素云黄鹤，与君游戏。\n玉梯凝望久，叹芳草、萋萋千里。\n天涯情味。\n仗酒袯清愁，花销英气。\n西山外。\n晚来还卷，一帘秋霁。"
}