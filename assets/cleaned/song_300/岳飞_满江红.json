{
  "title": "满江红",
  "author": "岳飞",
  "dynasty": "宋",
  "content": "怒发冲冠，凭阑处、潇潇雨歇。\n擡望眼、仰天长啸，壮怀激烈。\n三十功名尘与土，八千里路云和月。\n莫等闲、白了少年头，空悲切。\n靖康耻，犹未雪。\n臣子恨，何时灭。\n驾长车踏破，贺兰山缺。\n壮志饥餐胡虏肉，笑谈渴饮匈奴血。\n待从头、收拾旧山河，朝天阙。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "满江红",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"怒发冲冠，凭阑处、潇潇雨歇。\", \"擡望眼、仰天长啸，壮怀激烈。\", \"三十功名尘与土，八千里路云和月。\", \"莫等闲、白了少年头，空悲切。\", \"靖康耻，犹未雪。\", \"臣子恨，何时灭。\", \"驾长车踏破，贺兰山缺。\", \"壮志饥餐胡虏肉，笑谈渴饮匈奴血。\", \"待从头、收拾旧山河，朝天阙。\"]}]}",
  "display_content": "怒发冲冠，凭阑处、潇潇雨歇。\n擡望眼、仰天长啸，壮怀激烈。\n三十功名尘与土，八千里路云和月。\n莫等闲、白了少年头，空悲切。\n靖康耻，犹未雪。\n臣子恨，何时灭。\n驾长车踏破，贺兰山缺。\n壮志饥餐胡虏肉，笑谈渴饮匈奴血。\n待从头、收拾旧山河，朝天阙。"
}