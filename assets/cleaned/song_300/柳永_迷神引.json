{
  "title": "迷神引",
  "author": "柳永",
  "dynasty": "宋",
  "content": "一叶扁舟轻帆卷。\n暂泊楚江南岸。\n孤城暮角，引胡茄怨。\n水茫茫，平沙雁、旋惊散。\n烟敛寒林簇，画屏展。\n天际遥山小，黛眉浅。\n旧赏轻抛，到此成游宦。\n觉客程劳，年光晚。\n异乡风物，忍萧索、当愁眼。\n帝城赊，秦楼阻，旅魂乱。\n芳草连空阔，残照满。\n佳人无消息，断云远。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "迷神引",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"一叶扁舟轻帆卷。\", \"暂泊楚江南岸。\", \"孤城暮角，引胡茄怨。\", \"水茫茫，平沙雁、旋惊散。\", \"烟敛寒林簇，画屏展。\", \"天际遥山小，黛眉浅。\", \"旧赏轻抛，到此成游宦。\", \"觉客程劳，年光晚。\", \"异乡风物，忍萧索、当愁眼。\", \"帝城赊，秦楼阻，旅魂乱。\", \"芳草连空阔，残照满。\", \"佳人无消息，断云远。\"]}]}",
  "display_content": "一叶扁舟轻帆卷。\n暂泊楚江南岸。\n孤城暮角，引胡茄怨。\n水茫茫，平沙雁、旋惊散。\n烟敛寒林簇，画屏展。\n天际遥山小，黛眉浅。\n旧赏轻抛，到此成游宦。\n觉客程劳，年光晚。\n异乡风物，忍萧索、当愁眼。\n帝城赊，秦楼阻，旅魂乱。\n芳草连空阔，残照满。\n佳人无消息，断云远。"
}