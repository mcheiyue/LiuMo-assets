{
  "title": "天香",
  "author": "王沂孙",
  "dynasty": "宋",
  "content": "孤峤蟠烟，层涛蜕月，骊宫夜采铅水。\n讯远槎风，梦深薇露，化作断魂心字。\n红瓷候火，还乍识、冰环玉指。\n一缕萦帘翠影，依稀海天云气。\n几回𣨼娇半醉。\n翦春灯、夜寒花碎。\n更好故溪飞雪，小窗深闭。\n荀令如今顿老，总忘却、樽前旧风味。\n谩惜馀熏，空篝素被。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "天香",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"孤峤蟠烟，层涛蜕月，骊宫夜采铅水。\", \"讯远槎风，梦深薇露，化作断魂心字。\", \"红瓷候火，还乍识、冰环玉指。\", \"一缕萦帘翠影，依稀海天云气。\", \"几回𣨼娇半醉。\", \"翦春灯、夜寒花碎。\", \"更好故溪飞雪，小窗深闭。\", \"荀令如今顿老，总忘却、樽前旧风味。\", \"谩惜馀熏，空篝素被。\"]}]}",
  "display_content": "孤峤蟠烟，层涛蜕月，骊宫夜采铅水。\n讯远槎风，梦深薇露，化作断魂心字。\n红瓷候火，还乍识、冰环玉指。\n一缕萦帘翠影，依稀海天云气。\n几回𣨼娇半醉。\n翦春灯、夜寒花碎。\n更好故溪飞雪，小窗深闭。\n荀令如今顿老，总忘却、樽前旧风味。\n谩惜馀熏，空篝素被。"
}