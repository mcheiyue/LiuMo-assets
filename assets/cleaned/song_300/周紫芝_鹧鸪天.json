{
  "title": "鹧鸪天",
  "author": "周紫芝",
  "dynasty": "宋",
  "content": "荷气吹凉到枕边。\n薄纱如雾亦如烟。\n清泉浴后花垂雨，白酒倾时玉满船。\n钗欲溜，髻微偏。\n却寻霜粉扑香绵。\n冰肌近著浑无暑，小扇频摇最可怜。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "鹧鸪天",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"荷气吹凉到枕边。\", \"薄纱如雾亦如烟。\", \"清泉浴后花垂雨，白酒倾时玉满船。\", \"钗欲溜，髻微偏。\", \"却寻霜粉扑香绵。\", \"冰肌近著浑无暑，小扇频摇最可怜。\"]}]}",
  "display_content": "荷气吹凉到枕边。\n薄纱如雾亦如烟。\n清泉浴后花垂雨，白酒倾时玉满船。\n钗欲溜，髻微偏。\n却寻霜粉扑香绵。\n冰肌近著浑无暑，小扇频摇最可怜。"
}