{
  "title": "江神子慢・江城子慢",
  "author": "田为",
  "dynasty": "宋",
  "content": "玉台挂秋月。\n铅素浅，梅花傅香雪。\n冰姿洁。\n金莲衬、小小凌波罗袜。\n雨初歇。\n楼外孤鸿声渐远，远山外、行人音信绝。\n此恨对语犹难，那堪更寄书说。\n教人红销翠减，觉衣宽金缕，都为轻别。\n太情切。\n消魂处、画角黄昏时节。\n声呜咽。\n落尽庭花春去也，银蟾迥、无情圆又缺。\n恨伊不似馀香，惹鸳鸯结。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "江神子慢・江城子慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"玉台挂秋月。\", \"铅素浅，梅花傅香雪。\", \"冰姿洁。\", \"金莲衬、小小凌波罗袜。\", \"雨初歇。\", \"楼外孤鸿声渐远，远山外、行人音信绝。\", \"此恨对语犹难，那堪更寄书说。\", \"教人红销翠减，觉衣宽金缕，都为轻别。\", \"太情切。\", \"消魂处、画角黄昏时节。\", \"声呜咽。\", \"落尽庭花春去也，银蟾迥、无情圆又缺。\", \"恨伊不似馀香，惹鸳鸯结。\"]}]}",
  "display_content": "玉台挂秋月。\n铅素浅，梅花傅香雪。\n冰姿洁。\n金莲衬、小小凌波罗袜。\n雨初歇。\n楼外孤鸿声渐远，远山外、行人音信绝。\n此恨对语犹难，那堪更寄书说。\n教人红销翠减，觉衣宽金缕，都为轻别。\n太情切。\n消魂处、画角黄昏时节。\n声呜咽。\n落尽庭花春去也，银蟾迥、无情圆又缺。\n恨伊不似馀香，惹鸳鸯结。"
}