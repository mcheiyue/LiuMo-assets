{
  "title": "玉京秋",
  "author": "周密",
  "dynasty": "宋",
  "content": "烟水阔。\n高林弄残照，晚蜩凄切。\n碧砧度韵，银床飘叶。\n衣湿桐阴露冷，采凉花、时赋秋雪。\n叹轻别。\n一襟幽事，砌蛩能说。\n客思吟商还怯。\n怨歌长、琼壶暗缺。\n翠扇恩疏，红衣香褪，翻成消歇。\n玉骨西风，恨最恨、闲却新凉时节。\n楚箫咽。\n谁倚西楼淡月。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉京秋",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"烟水阔。\", \"高林弄残照，晚蜩凄切。\", \"碧砧度韵，银床飘叶。\", \"衣湿桐阴露冷，采凉花、时赋秋雪。\", \"叹轻别。\", \"一襟幽事，砌蛩能说。\", \"客思吟商还怯。\", \"怨歌长、琼壶暗缺。\", \"翠扇恩疏，红衣香褪，翻成消歇。\", \"玉骨西风，恨最恨、闲却新凉时节。\", \"楚箫咽。\", \"谁倚西楼淡月。\"]}]}",
  "display_content": "烟水阔。\n高林弄残照，晚蜩凄切。\n碧砧度韵，银床飘叶。\n衣湿桐阴露冷，采凉花、时赋秋雪。\n叹轻别。\n一襟幽事，砌蛩能说。\n客思吟商还怯。\n怨歌长、琼壶暗缺。\n翠扇恩疏，红衣香褪，翻成消歇。\n玉骨西风，恨最恨、闲却新凉时节。\n楚箫咽。\n谁倚西楼淡月。"
}