{
  "title": "木兰花慢",
  "author": "辛弃疾",
  "dynasty": "宋",
  "content": "汉中开汉业，问此地、是耶非。\n想剑指三秦，君王得意，一战东归。\n追亡事、今不见，但山川满目泪沾衣。\n落日胡尘未断，西风塞马空肥。\n一编书是帝王师。\n小试去征西。\n更草草离筵，匆匆去路，愁满旌旗。\n君思我、回首处，正江涵秋影雁初飞。\n安得车轮四角，不堪带减腰围。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "木兰花慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"汉中开汉业，问此地、是耶非。\", \"想剑指三秦，君王得意，一战东归。\", \"追亡事、今不见，但山川满目泪沾衣。\", \"落日胡尘未断，西风塞马空肥。\", \"一编书是帝王师。\", \"小试去征西。\", \"更草草离筵，匆匆去路，愁满旌旗。\", \"君思我、回首处，正江涵秋影雁初飞。\", \"安得车轮四角，不堪带减腰围。\"]}]}",
  "display_content": "汉中开汉业，问此地、是耶非。\n想剑指三秦，君王得意，一战东归。\n追亡事、今不见，但山川满目泪沾衣。\n落日胡尘未断，西风塞马空肥。\n一编书是帝王师。\n小试去征西。\n更草草离筵，匆匆去路，愁满旌旗。\n君思我、回首处，正江涵秋影雁初飞。\n安得车轮四角，不堪带减腰围。"
}