{
  "title": "花犯",
  "author": "吴文英",
  "dynasty": "宋",
  "content": "翦横枝，清溪分影，修然空镜晓。\n小窗春到。\n怜夜冷孀娥，相伴孤照。\n古苔泪锁霜千点，苍华人共老。\n料浅雪、黄昏驿路，飞香遗冻草。\n行云梦中认琼娘，冰肌瘦，窈窕风前纤缟。\n残醉醒，屏山外、翠禽声小。\n寒泉贮、绀壶渐暖，年事对、青灯惊换了。\n但恐舞、一帘胡蝶，玉龙吹又杳。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "花犯",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"翦横枝，清溪分影，修然空镜晓。\", \"小窗春到。\", \"怜夜冷孀娥，相伴孤照。\", \"古苔泪锁霜千点，苍华人共老。\", \"料浅雪、黄昏驿路，飞香遗冻草。\", \"行云梦中认琼娘，冰肌瘦，窈窕风前纤缟。\", \"残醉醒，屏山外、翠禽声小。\", \"寒泉贮、绀壶渐暖，年事对、青灯惊换了。\", \"但恐舞、一帘胡蝶，玉龙吹又杳。\"]}]}",
  "display_content": "翦横枝，清溪分影，修然空镜晓。\n小窗春到。\n怜夜冷孀娥，相伴孤照。\n古苔泪锁霜千点，苍华人共老。\n料浅雪、黄昏驿路，飞香遗冻草。\n行云梦中认琼娘，冰肌瘦，窈窕风前纤缟。\n残醉醒，屏山外、翠禽声小。\n寒泉贮、绀壶渐暖，年事对、青灯惊换了。\n但恐舞、一帘胡蝶，玉龙吹又杳。"
}