{
  "title": "阮郎归",
  "author": "秦观",
  "dynasty": "宋",
  "content": "褪花新绿渐团枝。\n扑人风絮飞。\n秋千未拆水平堤。\n落红成地衣。\n游蝶困，乳莺啼。\n怨春春怎知。\n日长早被酒禁持。\n那堪更别离。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "阮郎归",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"褪花新绿渐团枝。\", \"扑人风絮飞。\", \"秋千未拆水平堤。\", \"落红成地衣。\", \"游蝶困，乳莺啼。\", \"怨春春怎知。\", \"日长早被酒禁持。\", \"那堪更别离。\"]}]}",
  "display_content": "褪花新绿渐团枝。\n扑人风絮飞。\n秋千未拆水平堤。\n落红成地衣。\n游蝶困，乳莺啼。\n怨春春怎知。\n日长早被酒禁持。\n那堪更别离。"
}