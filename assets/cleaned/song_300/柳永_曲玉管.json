{
  "title": "曲玉管",
  "author": "柳永",
  "dynasty": "宋",
  "content": "陇首云飞，江边日晚，烟波满目凭阑久。\n立望关河萧索，千里清秋。\n忍凝眸。\n杳杳神京，盈盈仙子，别来锦字终难偶。\n断雁无凭，冉冉飞下汀洲。\n思悠悠。\n暗想当初，有多少、幽欢佳会，岂知聚散难期，翻成雨恨云愁。\n阻追游。\n每登山临水，惹起平生心事，一场消黯，永日无言，却下层楼。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "曲玉管",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"陇首云飞，江边日晚，烟波满目凭阑久。\", \"立望关河萧索，千里清秋。\", \"忍凝眸。\", \"杳杳神京，盈盈仙子，别来锦字终难偶。\", \"断雁无凭，冉冉飞下汀洲。\", \"思悠悠。\", \"暗想当初，有多少、幽欢佳会，岂知聚散难期，翻成雨恨云愁。\", \"阻追游。\", \"每登山临水，惹起平生心事，一场消黯，永日无言，却下层楼。\"]}]}",
  "display_content": "陇首云飞，江边日晚，烟波满目凭阑久。\n立望关河萧索，千里清秋。\n忍凝眸。\n杳杳神京，盈盈仙子，别来锦字终难偶。\n断雁无凭，冉冉飞下汀洲。\n思悠悠。\n暗想当初，有多少、幽欢佳会，岂知聚散难期，翻成雨恨云愁。\n阻追游。\n每登山临水，惹起平生心事，一场消黯，永日无言，却下层楼。"
}