{
  "title": "玉楼春",
  "author": "严仁",
  "dynasty": "宋",
  "content": "春风只在园西畔。\n荠菜花繁胡蝶乱。\n冰池晴绿照还空，香径落红吹已断。\n意长翻恨游丝短。\n尽日相思罗带缓。\n宝奁明月不欺人，明日归来君试看。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"春风只在园西畔。\", \"荠菜花繁胡蝶乱。\", \"冰池晴绿照还空，香径落红吹已断。\", \"意长翻恨游丝短。\", \"尽日相思罗带缓。\", \"宝奁明月不欺人，明日归来君试看。\"]}]}",
  "display_content": "春风只在园西畔。\n荠菜花繁胡蝶乱。\n冰池晴绿照还空，香径落红吹已断。\n意长翻恨游丝短。\n尽日相思罗带缓。\n宝奁明月不欺人，明日归来君试看。"
}