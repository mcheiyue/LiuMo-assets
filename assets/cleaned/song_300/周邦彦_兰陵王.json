{
  "title": "兰陵王",
  "author": "周邦彦",
  "dynasty": "宋",
  "content": "柳阴直。\n烟里丝丝弄碧。\n隋堤上、曾见几番，拂水飘绵送行色。\n登临望故国。\n谁识。\n京华倦客。\n长亭路，年去岁来，应折柔条过千尺。\n闲寻旧踪迹。\n又酒趁哀弦，灯照离席。\n梨花榆火催寒食。\n愁一箭风快，半篙波暖，回头迢递便数驿。\n望人在天北。\n凄恻。\n恨堆积。\n渐别浦萦回，津堠岑寂。\n斜阳冉冉春无极。\n念月榭携手，露桥闻笛。\n沈思前事，似梦里，泪暗滴。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "兰陵王",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"柳阴直。\", \"烟里丝丝弄碧。\", \"隋堤上、曾见几番，拂水飘绵送行色。\", \"登临望故国。\", \"谁识。\", \"京华倦客。\", \"长亭路，年去岁来，应折柔条过千尺。\", \"闲寻旧踪迹。\", \"又酒趁哀弦，灯照离席。\", \"梨花榆火催寒食。\", \"愁一箭风快，半篙波暖，回头迢递便数驿。\", \"望人在天北。\", \"凄恻。\", \"恨堆积。\", \"渐别浦萦回，津堠岑寂。\", \"斜阳冉冉春无极。\", \"念月榭携手，露桥闻笛。\", \"沈思前事，似梦里，泪暗滴。\"]}]}",
  "display_content": "柳阴直。\n烟里丝丝弄碧。\n隋堤上、曾见几番，拂水飘绵送行色。\n登临望故国。\n谁识。\n京华倦客。\n长亭路，年去岁来，应折柔条过千尺。\n闲寻旧踪迹。\n又酒趁哀弦，灯照离席。\n梨花榆火催寒食。\n愁一箭风快，半篙波暖，回头迢递便数驿。\n望人在天北。\n凄恻。\n恨堆积。\n渐别浦萦回，津堠岑寂。\n斜阳冉冉春无极。\n念月榭携手，露桥闻笛。\n沈思前事，似梦里，泪暗滴。"
}