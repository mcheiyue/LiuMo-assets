{
  "title": "安公子",
  "author": "袁去华",
  "dynasty": "宋",
  "content": "弱柳丝千缕。\n嫩黄匀遍鸦啼处。\n寒入罗衣春尚浅，过一番风雨。\n问燕子来时，绿水桥边路。\n曾画楼、见个人人否。\n料静掩云窗，尘满哀弦危柱。\n庾信愁如许。\n为谁都著眉端聚。\n独立东风弹泪眼，寄烟波东去。\n念永昼春闲，人倦如何度。\n闲傍枕、百啭黄鹂语。\n唤觉来厌厌，残照依然花坞。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "安公子",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"弱柳丝千缕。\", \"嫩黄匀遍鸦啼处。\", \"寒入罗衣春尚浅，过一番风雨。\", \"问燕子来时，绿水桥边路。\", \"曾画楼、见个人人否。\", \"料静掩云窗，尘满哀弦危柱。\", \"庾信愁如许。\", \"为谁都著眉端聚。\", \"独立东风弹泪眼，寄烟波东去。\", \"念永昼春闲，人倦如何度。\", \"闲傍枕、百啭黄鹂语。\", \"唤觉来厌厌，残照依然花坞。\"]}]}",
  "display_content": "弱柳丝千缕。\n嫩黄匀遍鸦啼处。\n寒入罗衣春尚浅，过一番风雨。\n问燕子来时，绿水桥边路。\n曾画楼、见个人人否。\n料静掩云窗，尘满哀弦危柱。\n庾信愁如许。\n为谁都著眉端聚。\n独立东风弹泪眼，寄烟波东去。\n念永昼春闲，人倦如何度。\n闲傍枕、百啭黄鹂语。\n唤觉来厌厌，残照依然花坞。"
}