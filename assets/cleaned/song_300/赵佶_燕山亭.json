{
  "title": "燕山亭",
  "author": "赵佶",
  "dynasty": "宋",
  "content": "裁翦冰绡，打叠数重，冷淡燕脂匀注。\n新样靓妆，艳溢香融，羞杀蕊珠宫女。\n易得凋零，更多少、无情风雨。\n愁苦。\n闲院落凄凉，几番春暮。\n凭寄离恨重重，这双燕，何曾会人言语。\n天遥地远，万水千山，知他故宫何处。\n怎不思量，除梦里、有时会去。\n无据。\n和梦也、有时不做。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "燕山亭",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"裁翦冰绡，打叠数重，冷淡燕脂匀注。\", \"新样靓妆，艳溢香融，羞杀蕊珠宫女。\", \"易得凋零，更多少、无情风雨。\", \"愁苦。\", \"闲院落凄凉，几番春暮。\", \"凭寄离恨重重，这双燕，何曾会人言语。\", \"天遥地远，万水千山，知他故宫何处。\", \"怎不思量，除梦里、有时会去。\", \"无据。\", \"和梦也、有时不做。\"]}]}",
  "display_content": "裁翦冰绡，打叠数重，冷淡燕脂匀注。\n新样靓妆，艳溢香融，羞杀蕊珠宫女。\n易得凋零，更多少、无情风雨。\n愁苦。\n闲院落凄凉，几番春暮。\n凭寄离恨重重，这双燕，何曾会人言语。\n天遥地远，万水千山，知他故宫何处。\n怎不思量，除梦里、有时会去。\n无据。\n和梦也、有时不做。"
}