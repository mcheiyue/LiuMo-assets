{
  "title": "苏幕遮",
  "author": "范仲淹",
  "dynasty": "宋",
  "content": "碧云天，黄叶地。\n秋色连波，波上寒烟翠。\n山映斜阳天接水。\n芳草无情，更在斜阳外。\n黯乡魂，追旅思。\n夜夜除非，好梦留人睡。\n明月楼高休独倚。\n酒入愁肠，化作相思泪。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "苏幕遮",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"碧云天，黄叶地。\", \"秋色连波，波上寒烟翠。\", \"山映斜阳天接水。\", \"芳草无情，更在斜阳外。\", \"黯乡魂，追旅思。\", \"夜夜除非，好梦留人睡。\", \"明月楼高休独倚。\", \"酒入愁肠，化作相思泪。\"]}]}",
  "display_content": "碧云天，黄叶地。\n秋色连波，波上寒烟翠。\n山映斜阳天接水。\n芳草无情，更在斜阳外。\n黯乡魂，追旅思。\n夜夜除非，好梦留人睡。\n明月楼高休独倚。\n酒入愁肠，化作相思泪。"
}