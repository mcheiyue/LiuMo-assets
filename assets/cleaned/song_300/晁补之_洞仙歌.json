{
  "title": "洞仙歌",
  "author": "晁补之",
  "dynasty": "宋",
  "content": "花恨月恼。\n更夏有凉风，冬轩雪皎。\n闲事不关心，算四时皆好。\n从来又说，春台登览，人意多同，常是惜、春过了。\n须痛饮，莫放欢情草草。\n年少。\n尚忆瑶阶，得隽寻芳，骖驔东城，适见垂鞭，酕醄南陌，又逢低帽。\n莺花荡眼，功名满意，无限嬉游，荣华事、如梦杳。\n伤富贵浮云，曾萦怀抱。\n为春醉倒。\n愿花更好。\n春休老。\n开口笑。\n占醉乡、莫教人到。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "洞仙歌",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"花恨月恼。\", \"更夏有凉风，冬轩雪皎。\", \"闲事不关心，算四时皆好。\", \"从来又说，春台登览，人意多同，常是惜、春过了。\", \"须痛饮，莫放欢情草草。\", \"年少。\", \"尚忆瑶阶，得隽寻芳，骖驔东城，适见垂鞭，酕醄南陌，又逢低帽。\", \"莺花荡眼，功名满意，无限嬉游，荣华事、如梦杳。\", \"伤富贵浮云，曾萦怀抱。\", \"为春醉倒。\", \"愿花更好。\", \"春休老。\", \"开口笑。\", \"占醉乡、莫教人到。\"]}]}",
  "display_content": "花恨月恼。\n更夏有凉风，冬轩雪皎。\n闲事不关心，算四时皆好。\n从来又说，春台登览，人意多同，常是惜、春过了。\n须痛饮，莫放欢情草草。\n年少。\n尚忆瑶阶，得隽寻芳，骖驔东城，适见垂鞭，酕醄南陌，又逢低帽。\n莺花荡眼，功名满意，无限嬉游，荣华事、如梦杳。\n伤富贵浮云，曾萦怀抱。\n为春醉倒。\n愿花更好。\n春休老。\n开口笑。\n占醉乡、莫教人到。"
}