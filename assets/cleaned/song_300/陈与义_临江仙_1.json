{
  "title": "临江仙",
  "author": "陈与义",
  "dynasty": "宋",
  "content": "高咏楚词酬午日，天涯节序匆匆。\n榴花不似舞裙红。\n无人知此意，歌罢满帘风。\n万事一身伤老矣，戌葵凝笑墙东。\n酒杯深浅去年同。\n试浇桥下水，今夕到湘中。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "临江仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"高咏楚词酬午日，天涯节序匆匆。\", \"榴花不似舞裙红。\", \"无人知此意，歌罢满帘风。\", \"万事一身伤老矣，戌葵凝笑墙东。\", \"酒杯深浅去年同。\", \"试浇桥下水，今夕到湘中。\"]}]}",
  "display_content": "高咏楚词酬午日，天涯节序匆匆。\n榴花不似舞裙红。\n无人知此意，歌罢满帘风。\n万事一身伤老矣，戌葵凝笑墙东。\n酒杯深浅去年同。\n试浇桥下水，今夕到湘中。"
}