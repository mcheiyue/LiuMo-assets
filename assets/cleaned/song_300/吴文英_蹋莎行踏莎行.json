{
  "title": "蹋莎行・踏莎行",
  "author": "吴文英",
  "dynasty": "宋",
  "content": "润玉笼绡，檀樱倚扇。\n绣圈犹带脂香浅。\n榴心空叠舞裙红，艾枝应压愁鬟乱。\n午梦千山，窗阴一箭。\n香瘢新褪红丝腕。\n隔江人在雨声中，晚风菰叶生秋怨。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "蹋莎行・踏莎行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"润玉笼绡，檀樱倚扇。\", \"绣圈犹带脂香浅。\", \"榴心空叠舞裙红，艾枝应压愁鬟乱。\", \"午梦千山，窗阴一箭。\", \"香瘢新褪红丝腕。\", \"隔江人在雨声中，晚风菰叶生秋怨。\"]}]}",
  "display_content": "润玉笼绡，檀樱倚扇。\n绣圈犹带脂香浅。\n榴心空叠舞裙红，艾枝应压愁鬟乱。\n午梦千山，窗阴一箭。\n香瘢新褪红丝腕。\n隔江人在雨声中，晚风菰叶生秋怨。"
}