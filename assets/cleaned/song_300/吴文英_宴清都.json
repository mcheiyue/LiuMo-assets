{
  "title": "宴清都",
  "author": "吴文英",
  "dynasty": "宋",
  "content": "翠羽飞梁苑。\n连催发，暮樯留话江燕。\n尘街堕珥，瑶扉乍钥，彩绳双罥。\n新烟暗叶成阴，效翠妩、西陵送远。\n又趁得、蕊露天香，春留建章花晚。\n归来笑折仙桃，琼楼宴萼，金漏催箭。\n兰亭秀语，乌丝润墨，汉宫传玩。\n红敧醉玉天上，倩凤尾、时题画扇。\n问几时、重驾巫云，蓬莱路浅。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "宴清都",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"翠羽飞梁苑。\", \"连催发，暮樯留话江燕。\", \"尘街堕珥，瑶扉乍钥，彩绳双罥。\", \"新烟暗叶成阴，效翠妩、西陵送远。\", \"又趁得、蕊露天香，春留建章花晚。\", \"归来笑折仙桃，琼楼宴萼，金漏催箭。\", \"兰亭秀语，乌丝润墨，汉宫传玩。\", \"红敧醉玉天上，倩凤尾、时题画扇。\", \"问几时、重驾巫云，蓬莱路浅。\"]}]}",
  "display_content": "翠羽飞梁苑。\n连催发，暮樯留话江燕。\n尘街堕珥，瑶扉乍钥，彩绳双罥。\n新烟暗叶成阴，效翠妩、西陵送远。\n又趁得、蕊露天香，春留建章花晚。\n归来笑折仙桃，琼楼宴萼，金漏催箭。\n兰亭秀语，乌丝润墨，汉宫传玩。\n红敧醉玉天上，倩凤尾、时题画扇。\n问几时、重驾巫云，蓬莱路浅。"
}