{
  "title": "瑞鹤仙",
  "author": "袁去华",
  "dynasty": "宋",
  "content": "郊原初过雨。\n见败叶零乱，风定犹舞。\n斜阳挂深树。\n映浓愁浅黛，遥山眉妩。\n来时旧路。\n尚岩花、娇黄半吐。\n到而今，唯有溪边流水，见人如故。\n无语。\n邮亭深静，下马还寻，旧曾题处。\n无聊倦旅。\n伤离恨，最愁苦。\n纵收香藏镜，他年重到，人面桃花在否。\n念沈沈、小阁幽窗，有时梦去。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "瑞鹤仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"郊原初过雨。\", \"见败叶零乱，风定犹舞。\", \"斜阳挂深树。\", \"映浓愁浅黛，遥山眉妩。\", \"来时旧路。\", \"尚岩花、娇黄半吐。\", \"到而今，唯有溪边流水，见人如故。\", \"无语。\", \"邮亭深静，下马还寻，旧曾题处。\", \"无聊倦旅。\", \"伤离恨，最愁苦。\", \"纵收香藏镜，他年重到，人面桃花在否。\", \"念沈沈、小阁幽窗，有时梦去。\"]}]}",
  "display_content": "郊原初过雨。\n见败叶零乱，风定犹舞。\n斜阳挂深树。\n映浓愁浅黛，遥山眉妩。\n来时旧路。\n尚岩花、娇黄半吐。\n到而今，唯有溪边流水，见人如故。\n无语。\n邮亭深静，下马还寻，旧曾题处。\n无聊倦旅。\n伤离恨，最愁苦。\n纵收香藏镜，他年重到，人面桃花在否。\n念沈沈、小阁幽窗，有时梦去。"
}