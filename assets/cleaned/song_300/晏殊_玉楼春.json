{
  "title": "玉楼春",
  "author": "晏殊",
  "dynasty": "宋",
  "content": "绿杨芳草长亭路。\n年少抛人容易去。\n楼头残梦五更钟，花底离情三月雨。\n无情不似多情苦。\n一寸还成千万缕。\n天涯地角有穷时，只有相思无尽处。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"绿杨芳草长亭路。\", \"年少抛人容易去。\", \"楼头残梦五更钟，花底离情三月雨。\", \"无情不似多情苦。\", \"一寸还成千万缕。\", \"天涯地角有穷时，只有相思无尽处。\"]}]}",
  "display_content": "绿杨芳草长亭路。\n年少抛人容易去。\n楼头残梦五更钟，花底离情三月雨。\n无情不似多情苦。\n一寸还成千万缕。\n天涯地角有穷时，只有相思无尽处。"
}