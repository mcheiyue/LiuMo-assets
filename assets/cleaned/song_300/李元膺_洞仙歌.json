{
  "title": "洞仙歌",
  "author": "李元膺",
  "dynasty": "宋",
  "content": "廉纤细雨，𣨼东风如困。\n萦断千丝为谁恨。\n向楚宫一梦，千古悲凉，无处问。\n愁到而今未尽。\n分明都是泪，泣柳沾花，常与骚人伴孤闷。\n记当年，得意处，酒力方融，怯轻寒、玉炉香润。\n又岂识、情怀苦难禁，对点滴檐声，夜寒灯晕。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "洞仙歌",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"廉纤细雨，𣨼东风如困。\", \"萦断千丝为谁恨。\", \"向楚宫一梦，千古悲凉，无处问。\", \"愁到而今未尽。\", \"分明都是泪，泣柳沾花，常与骚人伴孤闷。\", \"记当年，得意处，酒力方融，怯轻寒、玉炉香润。\", \"又岂识、情怀苦难禁，对点滴檐声，夜寒灯晕。\"]}]}",
  "display_content": "廉纤细雨，𣨼东风如困。\n萦断千丝为谁恨。\n向楚宫一梦，千古悲凉，无处问。\n愁到而今未尽。\n分明都是泪，泣柳沾花，常与骚人伴孤闷。\n记当年，得意处，酒力方融，怯轻寒、玉炉香润。\n又岂识、情怀苦难禁，对点滴檐声，夜寒灯晕。"
}