{
  "title": "高阳台",
  "author": "吴文英",
  "dynasty": "宋",
  "content": "修竹凝妆，垂杨驻马，凭阑浅画成图。\n山色谁题，楼前有雁斜书。\n东风紧送斜阳下，弄旧寒、晚酒醒馀。\n自销凝，能几花前，顿老相如。\n伤春不在高楼上，在灯前敧枕，雨外熏炉。\n怕舣游船，临流可奈清臞。\n飞红若到西湖底，搅翠澜、总是愁鱼。\n莫重来，吹尽香绵，泪满平芜。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"修竹凝妆，垂杨驻马，凭阑浅画成图。\", \"山色谁题，楼前有雁斜书。\", \"东风紧送斜阳下，弄旧寒、晚酒醒馀。\", \"自销凝，能几花前，顿老相如。\", \"伤春不在高楼上，在灯前敧枕，雨外熏炉。\", \"怕舣游船，临流可奈清臞。\", \"飞红若到西湖底，搅翠澜、总是愁鱼。\", \"莫重来，吹尽香绵，泪满平芜。\"]}]}",
  "display_content": "修竹凝妆，垂杨驻马，凭阑浅画成图。\n山色谁题，楼前有雁斜书。\n东风紧送斜阳下，弄旧寒、晚酒醒馀。\n自销凝，能几花前，顿老相如。\n伤春不在高楼上，在灯前敧枕，雨外熏炉。\n怕舣游船，临流可奈清臞。\n飞红若到西湖底，搅翠澜、总是愁鱼。\n莫重来，吹尽香绵，泪满平芜。"
}