{
  "title": "贺新郎",
  "author": "蒋捷",
  "dynasty": "宋",
  "content": "渺渺啼鸦了。\n亘鱼天、寒生峭屿，五湖秋晓。\n竹几一灯人做梦，嘶马谁行古道。\n起搔首、窥星多少。\n月有微黄篱无影，挂牵牛、数朵青花小。\n秋太淡，添红枣。\n愁痕倚赖西风扫。\n被西风、翻催鬓鬒，与秋俱老。\n旧院隔霜帘不卷，金粉屏边醉倒。\n计无此、中年怀抱。\n万里江南吹箫恨，恨参差、白雁横天杪。\n烟未敛，楚山杳。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "贺新郎",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"渺渺啼鸦了。\", \"亘鱼天、寒生峭屿，五湖秋晓。\", \"竹几一灯人做梦，嘶马谁行古道。\", \"起搔首、窥星多少。\", \"月有微黄篱无影，挂牵牛、数朵青花小。\", \"秋太淡，添红枣。\", \"愁痕倚赖西风扫。\", \"被西风、翻催鬓鬒，与秋俱老。\", \"旧院隔霜帘不卷，金粉屏边醉倒。\", \"计无此、中年怀抱。\", \"万里江南吹箫恨，恨参差、白雁横天杪。\", \"烟未敛，楚山杳。\"]}]}",
  "display_content": "渺渺啼鸦了。\n亘鱼天、寒生峭屿，五湖秋晓。\n竹几一灯人做梦，嘶马谁行古道。\n起搔首、窥星多少。\n月有微黄篱无影，挂牵牛、数朵青花小。\n秋太淡，添红枣。\n愁痕倚赖西风扫。\n被西风、翻催鬓鬒，与秋俱老。\n旧院隔霜帘不卷，金粉屏边醉倒。\n计无此、中年怀抱。\n万里江南吹箫恨，恨参差、白雁横天杪。\n烟未敛，楚山杳。"
}