{
  "title": "石州慢",
  "author": "张元干",
  "dynasty": "宋",
  "content": "寒水依痕，春意渐回，沙际烟阔。\n溪梅晴照生香，冷芯数枝争发。\n天涯旧恨，试看几许消魂，长亭门外山重叠。\n不尽眼中青，是愁来时节。\n情切。\n画楼深闭，想见东风，暗销肌雪。\n辜负枕前云雨，尊前花月。\n心期切处，更有多少凄凉，殷勤留与归时说。\n到得却相逢，恰经年离别。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "石州慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"寒水依痕，春意渐回，沙际烟阔。\", \"溪梅晴照生香，冷芯数枝争发。\", \"天涯旧恨，试看几许消魂，长亭门外山重叠。\", \"不尽眼中青，是愁来时节。\", \"情切。\", \"画楼深闭，想见东风，暗销肌雪。\", \"辜负枕前云雨，尊前花月。\", \"心期切处，更有多少凄凉，殷勤留与归时说。\", \"到得却相逢，恰经年离别。\"]}]}",
  "display_content": "寒水依痕，春意渐回，沙际烟阔。\n溪梅晴照生香，冷芯数枝争发。\n天涯旧恨，试看几许消魂，长亭门外山重叠。\n不尽眼中青，是愁来时节。\n情切。\n画楼深闭，想见东风，暗销肌雪。\n辜负枕前云雨，尊前花月。\n心期切处，更有多少凄凉，殷勤留与归时说。\n到得却相逢，恰经年离别。"
}