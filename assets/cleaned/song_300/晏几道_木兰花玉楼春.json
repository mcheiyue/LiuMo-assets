{
  "title": "木兰花・玉楼春",
  "author": "晏几道",
  "dynasty": "宋",
  "content": "秋千院落重帘暮。\n彩笔闲来题绣户。\n墙头丹杏雨馀花，门外绿杨风后絮。\n朝云信断知何处。\n应作襄王春梦去。\n紫骝认得旧游踪，嘶过画桥东畔路。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "木兰花・玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"秋千院落重帘暮。\", \"彩笔闲来题绣户。\", \"墙头丹杏雨馀花，门外绿杨风后絮。\", \"朝云信断知何处。\", \"应作襄王春梦去。\", \"紫骝认得旧游踪，嘶过画桥东畔路。\"]}]}",
  "display_content": "秋千院落重帘暮。\n彩笔闲来题绣户。\n墙头丹杏雨馀花，门外绿杨风后絮。\n朝云信断知何处。\n应作襄王春梦去。\n紫骝认得旧游踪，嘶过画桥东畔路。"
}