{
  "title": "八归",
  "author": "姜夔",
  "dynasty": "宋",
  "content": "芳莲坠粉，蔬桐吹绿，庭院暗雨乍歇。\n无端抱影销魂处，还见筱墙萤暗，藓阶蛩切。\n送客重寻西去路，问水面、琵琶谁拨。\n最可惜、一片江山，总付与啼鴂。\n长恨相从未款，而今何事，又对西风离别。\n渚寒烟淡，棹移人远，缥缈行舟如叶。\n想文君望久，倚竹愁生步罗袜。\n归来后、翠尊双饮，下了珠帘，玲珑闲看月。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "八归",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"芳莲坠粉，蔬桐吹绿，庭院暗雨乍歇。\", \"无端抱影销魂处，还见筱墙萤暗，藓阶蛩切。\", \"送客重寻西去路，问水面、琵琶谁拨。\", \"最可惜、一片江山，总付与啼鴂。\", \"长恨相从未款，而今何事，又对西风离别。\", \"渚寒烟淡，棹移人远，缥缈行舟如叶。\", \"想文君望久，倚竹愁生步罗袜。\", \"归来后、翠尊双饮，下了珠帘，玲珑闲看月。\"]}]}",
  "display_content": "芳莲坠粉，蔬桐吹绿，庭院暗雨乍歇。\n无端抱影销魂处，还见筱墙萤暗，藓阶蛩切。\n送客重寻西去路，问水面、琵琶谁拨。\n最可惜、一片江山，总付与啼鴂。\n长恨相从未款，而今何事，又对西风离别。\n渚寒烟淡，棹移人远，缥缈行舟如叶。\n想文君望久，倚竹愁生步罗袜。\n归来后、翠尊双饮，下了珠帘，玲珑闲看月。"
}