{
  "title": "帝台春",
  "author": "李甲",
  "dynasty": "宋",
  "content": "芳草碧色，萋萋遍南陌。\n暖絮乱红，也知人、春愁无力。\n忆得盈盈拾翠侣，共携赏、凤城寒食。\n到今来，海角逢春，天涯为客。\n愁旋释。\n还似织。\n泪暗拭。\n又偷滴。\n谩伫立、遍倚危阑，尽黄昏，也只是、暮云凝碧。\n拼则而已今拼了，忘则怎生便忘得。\n又还问鳞鸿，试重寻消息。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "帝台春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"芳草碧色，萋萋遍南陌。\", \"暖絮乱红，也知人、春愁无力。\", \"忆得盈盈拾翠侣，共携赏、凤城寒食。\", \"到今来，海角逢春，天涯为客。\", \"愁旋释。\", \"还似织。\", \"泪暗拭。\", \"又偷滴。\", \"谩伫立、遍倚危阑，尽黄昏，也只是、暮云凝碧。\", \"拼则而已今拼了，忘则怎生便忘得。\", \"又还问鳞鸿，试重寻消息。\"]}]}",
  "display_content": "芳草碧色，萋萋遍南陌。\n暖絮乱红，也知人、春愁无力。\n忆得盈盈拾翠侣，共携赏、凤城寒食。\n到今来，海角逢春，天涯为客。\n愁旋释。\n还似织。\n泪暗拭。\n又偷滴。\n谩伫立、遍倚危阑，尽黄昏，也只是、暮云凝碧。\n拼则而已今拼了，忘则怎生便忘得。\n又还问鳞鸿，试重寻消息。"
}