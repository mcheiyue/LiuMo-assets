{
  "title": "满庭芳",
  "author": "周邦彦",
  "dynasty": "宋",
  "content": "风老莺雏，雨肥梅子，午阴嘉树清圆。\n地卑山近，衣润费垆烟。\n人静乌鸢自乐，小桥外、新绿溅溅。\n凭栏久，黄芦苦竹，拟泛九江船。\n年年。\n如社燕，飘流瀚海，来寄修椽。\n且莫思身外，长近尊前。\n憔悴江南倦客，不堪听、急管繁弦。\n歌筵畔，先安簟枕，容我醉时眠。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "满庭芳",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"风老莺雏，雨肥梅子，午阴嘉树清圆。\", \"地卑山近，衣润费垆烟。\", \"人静乌鸢自乐，小桥外、新绿溅溅。\", \"凭栏久，黄芦苦竹，拟泛九江船。\", \"年年。\", \"如社燕，飘流瀚海，来寄修椽。\", \"且莫思身外，长近尊前。\", \"憔悴江南倦客，不堪听、急管繁弦。\", \"歌筵畔，先安簟枕，容我醉时眠。\"]}]}",
  "display_content": "风老莺雏，雨肥梅子，午阴嘉树清圆。\n地卑山近，衣润费垆烟。\n人静乌鸢自乐，小桥外、新绿溅溅。\n凭栏久，黄芦苦竹，拟泛九江船。\n年年。\n如社燕，飘流瀚海，来寄修椽。\n且莫思身外，长近尊前。\n憔悴江南倦客，不堪听、急管繁弦。\n歌筵畔，先安簟枕，容我醉时眠。"
}