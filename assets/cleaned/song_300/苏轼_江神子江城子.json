{
  "title": "江神子・江城子",
  "author": "苏轼",
  "dynasty": "宋",
  "content": "梦中了了醉中醒。\n只渊明。\n是前生。\n走遍人间，依旧却躬耕。\n昨夜东坡春雨足，乌鹊喜，报新晴。\n雪堂西畔暗泉鸣。\n北山倾。\n小溪横。\n南望亭丘，孤秀耸曾城。\n都是斜川当日境，吾老矣，寄馀龄。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "江神子・江城子",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"梦中了了醉中醒。\", \"只渊明。\", \"是前生。\", \"走遍人间，依旧却躬耕。\", \"昨夜东坡春雨足，乌鹊喜，报新晴。\", \"雪堂西畔暗泉鸣。\", \"北山倾。\", \"小溪横。\", \"南望亭丘，孤秀耸曾城。\", \"都是斜川当日境，吾老矣，寄馀龄。\"]}]}",
  "display_content": "梦中了了醉中醒。\n只渊明。\n是前生。\n走遍人间，依旧却躬耕。\n昨夜东坡春雨足，乌鹊喜，报新晴。\n雪堂西畔暗泉鸣。\n北山倾。\n小溪横。\n南望亭丘，孤秀耸曾城。\n都是斜川当日境，吾老矣，寄馀龄。"
}