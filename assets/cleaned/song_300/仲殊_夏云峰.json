{
  "title": "夏云峰",
  "author": "仲殊",
  "dynasty": "宋",
  "content": "天阔云高，溪横水远。\n晚日寒生轻晕。\n闲阶静、杨花渐少，朱门掩、莺声犹嫩。\n悔匆匆、过却清明，旋占得馀芳，已成幽恨。\n都几日阴沈，连宵慵困。\n起来韶华都尽。\n怨入双眉闲斗损。\n乍品得情怀，看承全近。\n深深态、无非自许。\n厌厌意、终羞人间。\n争知道、梦里蓬莱，待忘了馀香，时传音信。\n纵留得莺花，东风不住，也则眼前愁闷。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "夏云峰",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"天阔云高，溪横水远。\", \"晚日寒生轻晕。\", \"闲阶静、杨花渐少，朱门掩、莺声犹嫩。\", \"悔匆匆、过却清明，旋占得馀芳，已成幽恨。\", \"都几日阴沈，连宵慵困。\", \"起来韶华都尽。\", \"怨入双眉闲斗损。\", \"乍品得情怀，看承全近。\", \"深深态、无非自许。\", \"厌厌意、终羞人间。\", \"争知道、梦里蓬莱，待忘了馀香，时传音信。\", \"纵留得莺花，东风不住，也则眼前愁闷。\"]}]}",
  "display_content": "天阔云高，溪横水远。\n晚日寒生轻晕。\n闲阶静、杨花渐少，朱门掩、莺声犹嫩。\n悔匆匆、过却清明，旋占得馀芳，已成幽恨。\n都几日阴沈，连宵慵困。\n起来韶华都尽。\n怨入双眉闲斗损。\n乍品得情怀，看承全近。\n深深态、无非自许。\n厌厌意、终羞人间。\n争知道、梦里蓬莱，待忘了馀香，时传音信。\n纵留得莺花，东风不住，也则眼前愁闷。"
}