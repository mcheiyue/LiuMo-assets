{
  "title": "兰陵王",
  "author": "刘辰翁",
  "dynasty": "宋",
  "content": "雁归北。\n渺渺茫茫似客。\n春湖里，曾见去帆，谁遣江头絮风息。\n千年记当日。\n难得。\n宽闲抱膝。\n兴亡事，马上飞花，看取残阳照亭驿。\n哀拍。\n愿归骨。\n怅毡帐何匹，湩酪何食。\n相思青冢头应白。\n想荒坟酹酒，过车回首，香魂携手抱相泣。\n但青草无色。\n语绝。\n更愁极。\n漫一番青青，一番陈迹。\n瑶池黄竹哀离席。\n约八骏犹到，露桃重摘。\n金铜知道，忍去国，忍去国。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "兰陵王",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"雁归北。\", \"渺渺茫茫似客。\", \"春湖里，曾见去帆，谁遣江头絮风息。\", \"千年记当日。\", \"难得。\", \"宽闲抱膝。\", \"兴亡事，马上飞花，看取残阳照亭驿。\", \"哀拍。\", \"愿归骨。\", \"怅毡帐何匹，湩酪何食。\", \"相思青冢头应白。\", \"想荒坟酹酒，过车回首，香魂携手抱相泣。\", \"但青草无色。\", \"语绝。\", \"更愁极。\", \"漫一番青青，一番陈迹。\", \"瑶池黄竹哀离席。\", \"约八骏犹到，露桃重摘。\", \"金铜知道，忍去国，忍去国。\"]}]}",
  "display_content": "雁归北。\n渺渺茫茫似客。\n春湖里，曾见去帆，谁遣江头絮风息。\n千年记当日。\n难得。\n宽闲抱膝。\n兴亡事，马上飞花，看取残阳照亭驿。\n哀拍。\n愿归骨。\n怅毡帐何匹，湩酪何食。\n相思青冢头应白。\n想荒坟酹酒，过车回首，香魂携手抱相泣。\n但青草无色。\n语绝。\n更愁极。\n漫一番青青，一番陈迹。\n瑶池黄竹哀离席。\n约八骏犹到，露桃重摘。\n金铜知道，忍去国，忍去国。"
}