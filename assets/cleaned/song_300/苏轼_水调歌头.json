{
  "title": "水调歌头",
  "author": "苏轼",
  "dynasty": "宋",
  "content": "落日绣帘卷，亭下水连空。\n知君为我，新作窗户湿青红。\n长记平山堂上，敧枕江南烟雨，渺渺没孤鸿。\n认得醉翁语，山色有无中。\n一千顷，都镜净，倒碧峰。\n忽然浪起，掀舞一叶白头翁。\n堪笑兰台公子，未解庄生天籁，刚道有雌雄。\n一点浩然气，千里快哉风。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "水调歌头",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"落日绣帘卷，亭下水连空。\", \"知君为我，新作窗户湿青红。\", \"长记平山堂上，敧枕江南烟雨，渺渺没孤鸿。\", \"认得醉翁语，山色有无中。\", \"一千顷，都镜净，倒碧峰。\", \"忽然浪起，掀舞一叶白头翁。\", \"堪笑兰台公子，未解庄生天籁，刚道有雌雄。\", \"一点浩然气，千里快哉风。\"]}]}",
  "display_content": "落日绣帘卷，亭下水连空。\n知君为我，新作窗户湿青红。\n长记平山堂上，敧枕江南烟雨，渺渺没孤鸿。\n认得醉翁语，山色有无中。\n一千顷，都镜净，倒碧峰。\n忽然浪起，掀舞一叶白头翁。\n堪笑兰台公子，未解庄生天籁，刚道有雌雄。\n一点浩然气，千里快哉风。"
}