{
  "title": "惜黄花慢",
  "author": "吴文英",
  "dynasty": "宋",
  "content": "粉靥金裳。\n映绣屏认得，旧日萧娘。\n翠微高处，故人帽底，一年最好，偏是重阳。\n避春祗怕春不远，望幽径、偷理秋妆。\n𣨼醉乡。\n寸心似翦，飘荡愁觞。\n潮腮笑入清霜。\n斗万花样巧，深染蜂黄。\n露痕千点，自怜旧色，寒泉半掬，百感幽香。\n雁声不到东篱畔，满城但、风雨凄凉。\n最断肠。\n夜深怨蝶飞狂。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "惜黄花慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"粉靥金裳。\", \"映绣屏认得，旧日萧娘。\", \"翠微高处，故人帽底，一年最好，偏是重阳。\", \"避春祗怕春不远，望幽径、偷理秋妆。\", \"𣨼醉乡。\", \"寸心似翦，飘荡愁觞。\", \"潮腮笑入清霜。\", \"斗万花样巧，深染蜂黄。\", \"露痕千点，自怜旧色，寒泉半掬，百感幽香。\", \"雁声不到东篱畔，满城但、风雨凄凉。\", \"最断肠。\", \"夜深怨蝶飞狂。\"]}]}",
  "display_content": "粉靥金裳。\n映绣屏认得，旧日萧娘。\n翠微高处，故人帽底，一年最好，偏是重阳。\n避春祗怕春不远，望幽径、偷理秋妆。\n𣨼醉乡。\n寸心似翦，飘荡愁觞。\n潮腮笑入清霜。\n斗万花样巧，深染蜂黄。\n露痕千点，自怜旧色，寒泉半掬，百感幽香。\n雁声不到东篱畔，满城但、风雨凄凉。\n最断肠。\n夜深怨蝶飞狂。"
}