{
  "title": "一萼红",
  "author": "姜夔",
  "dynasty": "宋",
  "content": "古城阴。\n有官梅几许，红萼未宜簪。\n池面冰胶，墙腰雪老，云意还又沈沈。\n翠藤共、闲穿径竹，渐笑语、惊起卧沙禽。\n野老林泉，故王台榭，呼唤登临。\n南去北来何事，荡湘云楚水，目极伤心。\n朱户黏鸡，金盘簇燕，空叹时序侵寻。\n记曾共，西楼雅集，想垂杨、还袅万丝金。\n待得归鞍到时，只怕春深。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "一萼红",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"古城阴。\", \"有官梅几许，红萼未宜簪。\", \"池面冰胶，墙腰雪老，云意还又沈沈。\", \"翠藤共、闲穿径竹，渐笑语、惊起卧沙禽。\", \"野老林泉，故王台榭，呼唤登临。\", \"南去北来何事，荡湘云楚水，目极伤心。\", \"朱户黏鸡，金盘簇燕，空叹时序侵寻。\", \"记曾共，西楼雅集，想垂杨、还袅万丝金。\", \"待得归鞍到时，只怕春深。\"]}]}",
  "display_content": "古城阴。\n有官梅几许，红萼未宜簪。\n池面冰胶，墙腰雪老，云意还又沈沈。\n翠藤共、闲穿径竹，渐笑语、惊起卧沙禽。\n野老林泉，故王台榭，呼唤登临。\n南去北来何事，荡湘云楚水，目极伤心。\n朱户黏鸡，金盘簇燕，空叹时序侵寻。\n记曾共，西楼雅集，想垂杨、还袅万丝金。\n待得归鞍到时，只怕春深。"
}