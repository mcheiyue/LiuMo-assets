{
  "title": "月下笛",
  "author": "张炎",
  "dynasty": "宋",
  "content": "万里孤云，清游渐远，故人何处。\n寒窗梦里，犹记经行旧时路。\n连昌约略无多柳，第一是、难听夜雨。\n谩惊回凄悄，相看烛影，拥衾谁语。\n张绪。\n归何暮。\n半零落，依依断桥鸥鹭。\n天涯倦旅。\n此时心事良苦。\n只愁重洒西州泪，问杜曲、人家在否。\n恐翠袖、正天寒，犹倚梅花那树。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "月下笛",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"万里孤云，清游渐远，故人何处。\", \"寒窗梦里，犹记经行旧时路。\", \"连昌约略无多柳，第一是、难听夜雨。\", \"谩惊回凄悄，相看烛影，拥衾谁语。\", \"张绪。\", \"归何暮。\", \"半零落，依依断桥鸥鹭。\", \"天涯倦旅。\", \"此时心事良苦。\", \"只愁重洒西州泪，问杜曲、人家在否。\", \"恐翠袖、正天寒，犹倚梅花那树。\"]}]}",
  "display_content": "万里孤云，清游渐远，故人何处。\n寒窗梦里，犹记经行旧时路。\n连昌约略无多柳，第一是、难听夜雨。\n谩惊回凄悄，相看烛影，拥衾谁语。\n张绪。\n归何暮。\n半零落，依依断桥鸥鹭。\n天涯倦旅。\n此时心事良苦。\n只愁重洒西州泪，问杜曲、人家在否。\n恐翠袖、正天寒，犹倚梅花那树。"
}