{
  "title": "踏莎行",
  "author": "周紫芝",
  "dynasty": "宋",
  "content": "风翠轻翻，雾红深注。\n鸳鸯池畔双鱼树。\n合欢凤子也多情，飞来连理枝头住。\n欲付浓愁，深凭尺素。\n戏鱼波上无寻处。\n教谁试与问花看，如何寄得香笺去。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "踏莎行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"风翠轻翻，雾红深注。\", \"鸳鸯池畔双鱼树。\", \"合欢凤子也多情，飞来连理枝头住。\", \"欲付浓愁，深凭尺素。\", \"戏鱼波上无寻处。\", \"教谁试与问花看，如何寄得香笺去。\"]}]}",
  "display_content": "风翠轻翻，雾红深注。\n鸳鸯池畔双鱼树。\n合欢凤子也多情，飞来连理枝头住。\n欲付浓愁，深凭尺素。\n戏鱼波上无寻处。\n教谁试与问花看，如何寄得香笺去。"
}