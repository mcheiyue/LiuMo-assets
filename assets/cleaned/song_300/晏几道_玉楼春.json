{
  "title": "玉楼春",
  "author": "晏几道",
  "dynasty": "宋",
  "content": "雕鞍好为莺花住。\n占取东城南陌路。\n尽教春思乱如云，莫管世情轻似絮。\n古来多被虚名误。\n宁负虚名身莫负。\n劝君频入醉乡来，此是无愁无恨处。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"雕鞍好为莺花住。\", \"占取东城南陌路。\", \"尽教春思乱如云，莫管世情轻似絮。\", \"古来多被虚名误。\", \"宁负虚名身莫负。\", \"劝君频入醉乡来，此是无愁无恨处。\"]}]}",
  "display_content": "雕鞍好为莺花住。\n占取东城南陌路。\n尽教春思乱如云，莫管世情轻似絮。\n古来多被虚名误。\n宁负虚名身莫负。\n劝君频入醉乡来，此是无愁无恨处。"
}