{
  "title": "花犯",
  "author": "周邦彦",
  "dynasty": "宋",
  "content": "粉墙低，梅花照眼，依然旧风味。\n露痕轻缀。\n疑净洗铅华，无限佳丽。\n去年胜赏曾孤倚。\n冰盘同宴喜。\n更可惜，雪中高树，香篝熏素被。\n今年对花最匆匆，相逢似有恨，依依愁悴。\n吟望久，青苔上、旋看飞坠。\n相将见、脆丸荐酒，人正在、空江烟浪里。\n但梦想、一枝潇洒，黄昏斜照水。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "花犯",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"粉墙低，梅花照眼，依然旧风味。\", \"露痕轻缀。\", \"疑净洗铅华，无限佳丽。\", \"去年胜赏曾孤倚。\", \"冰盘同宴喜。\", \"更可惜，雪中高树，香篝熏素被。\", \"今年对花最匆匆，相逢似有恨，依依愁悴。\", \"吟望久，青苔上、旋看飞坠。\", \"相将见、脆丸荐酒，人正在、空江烟浪里。\", \"但梦想、一枝潇洒，黄昏斜照水。\"]}]}",
  "display_content": "粉墙低，梅花照眼，依然旧风味。\n露痕轻缀。\n疑净洗铅华，无限佳丽。\n去年胜赏曾孤倚。\n冰盘同宴喜。\n更可惜，雪中高树，香篝熏素被。\n今年对花最匆匆，相逢似有恨，依依愁悴。\n吟望久，青苔上、旋看飞坠。\n相将见、脆丸荐酒，人正在、空江烟浪里。\n但梦想、一枝潇洒，黄昏斜照水。"
}