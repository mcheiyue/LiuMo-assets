{
  "title": "尉迟杯",
  "author": "周邦彦",
  "dynasty": "宋",
  "content": "隋堤路。\n渐日晚、密霭生深树。\n阴阴淡月笼沙，还宿河桥深处。\n无情画舸，都不管、烟波隔南浦。\n等行人、醉拥重衾，载将离恨归去。\n因念旧客京华，长偎傍、疏林小槛欢聚。\n冶叶倡条俱相识，仍惯见、珠歌翠舞。\n如今向、渔村水驿，夜如岁、焚香独自语。\n有何人、念我无憀，梦魂凝想鸳侣。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "尉迟杯",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"隋堤路。\", \"渐日晚、密霭生深树。\", \"阴阴淡月笼沙，还宿河桥深处。\", \"无情画舸，都不管、烟波隔南浦。\", \"等行人、醉拥重衾，载将离恨归去。\", \"因念旧客京华，长偎傍、疏林小槛欢聚。\", \"冶叶倡条俱相识，仍惯见、珠歌翠舞。\", \"如今向、渔村水驿，夜如岁、焚香独自语。\", \"有何人、念我无憀，梦魂凝想鸳侣。\"]}]}",
  "display_content": "隋堤路。\n渐日晚、密霭生深树。\n阴阴淡月笼沙，还宿河桥深处。\n无情画舸，都不管、烟波隔南浦。\n等行人、醉拥重衾，载将离恨归去。\n因念旧客京华，长偎傍、疏林小槛欢聚。\n冶叶倡条俱相识，仍惯见、珠歌翠舞。\n如今向、渔村水驿，夜如岁、焚香独自语。\n有何人、念我无憀，梦魂凝想鸳侣。"
}