{
  "title": "应天长",
  "author": "周邦彦",
  "dynasty": "宋",
  "content": "条风布暖，霏雾弄晴，池塘遍满春色。\n正是夜堂无月，沈沈暗寒食。\n梁间燕，前社客。\n似笑我、闭门愁寂。\n乱花过，隔院芸香，满地狼藉。\n长记那回时，邂逅相逢，郊外驻油壁。\n又见汉宫传烛，飞烟五候宅。\n青青草，迷路陌。\n强带酒，细寻前迹。\n市桥远，柳下人家，犹自相识。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "应天长",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"条风布暖，霏雾弄晴，池塘遍满春色。\", \"正是夜堂无月，沈沈暗寒食。\", \"梁间燕，前社客。\", \"似笑我、闭门愁寂。\", \"乱花过，隔院芸香，满地狼藉。\", \"长记那回时，邂逅相逢，郊外驻油壁。\", \"又见汉宫传烛，飞烟五候宅。\", \"青青草，迷路陌。\", \"强带酒，细寻前迹。\", \"市桥远，柳下人家，犹自相识。\"]}]}",
  "display_content": "条风布暖，霏雾弄晴，池塘遍满春色。\n正是夜堂无月，沈沈暗寒食。\n梁间燕，前社客。\n似笑我、闭门愁寂。\n乱花过，隔院芸香，满地狼藉。\n长记那回时，邂逅相逢，郊外驻油壁。\n又见汉宫传烛，飞烟五候宅。\n青青草，迷路陌。\n强带酒，细寻前迹。\n市桥远，柳下人家，犹自相识。"
}