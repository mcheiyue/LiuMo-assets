{
  "title": "夜飞鹊・夜飞鹊慢",
  "author": "周邦彦",
  "dynasty": "宋",
  "content": "河桥送人处，凉夜何其。\n斜月远堕馀辉。\n铜盘烛泪已流尽，霏霏凉露沾衣。\n相将散离会，探风前津鼓，树杪参旗。\n华骢会意，纵扬鞭、亦自行迟。\n迢递路回清野，人语渐无闻，空带愁归。\n何意重红满地，遗钿不见，斜径都迷。\n兔葵燕麦，向残阳、欲与人齐。\n但徘徊班草，欷歔酹酒，极望天西。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "夜飞鹊・夜飞鹊慢",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"河桥送人处，凉夜何其。\", \"斜月远堕馀辉。\", \"铜盘烛泪已流尽，霏霏凉露沾衣。\", \"相将散离会，探风前津鼓，树杪参旗。\", \"华骢会意，纵扬鞭、亦自行迟。\", \"迢递路回清野，人语渐无闻，空带愁归。\", \"何意重红满地，遗钿不见，斜径都迷。\", \"兔葵燕麦，向残阳、欲与人齐。\", \"但徘徊班草，欷歔酹酒，极望天西。\"]}]}",
  "display_content": "河桥送人处，凉夜何其。\n斜月远堕馀辉。\n铜盘烛泪已流尽，霏霏凉露沾衣。\n相将散离会，探风前津鼓，树杪参旗。\n华骢会意，纵扬鞭、亦自行迟。\n迢递路回清野，人语渐无闻，空带愁归。\n何意重红满地，遗钿不见，斜径都迷。\n兔葵燕麦，向残阳、欲与人齐。\n但徘徊班草，欷歔酹酒，极望天西。"
}