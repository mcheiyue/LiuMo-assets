{
  "title": "夜游宫",
  "author": "吴文英",
  "dynasty": "宋",
  "content": "人去西楼雁杳。\n叙别梦、扬州一觉。\n云澹星疏楚山晓。\n听啼乌，立河桥，话未了。\n雨外蛩声早。\n细织就、霜丝多少。\n说与萧娘未知道。\n向长安，对秋灯，几人老。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "夜游宫",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"人去西楼雁杳。\", \"叙别梦、扬州一觉。\", \"云澹星疏楚山晓。\", \"听啼乌，立河桥，话未了。\", \"雨外蛩声早。\", \"细织就、霜丝多少。\", \"说与萧娘未知道。\", \"向长安，对秋灯，几人老。\"]}]}",
  "display_content": "人去西楼雁杳。\n叙别梦、扬州一觉。\n云澹星疏楚山晓。\n听啼乌，立河桥，话未了。\n雨外蛩声早。\n细织就、霜丝多少。\n说与萧娘未知道。\n向长安，对秋灯，几人老。"
}