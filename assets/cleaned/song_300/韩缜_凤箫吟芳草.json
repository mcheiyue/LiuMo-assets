{
  "title": "凤箫吟・芳草",
  "author": "韩缜",
  "dynasty": "宋",
  "content": "锁离愁，连绵无际，来时陌上初熏。\n绣帏人念远，暗垂珠泪，泣送征轮。\n长亭长在眼，更重重、远水孤云。\n但望极楼高，尽日目断王孙。\n消魂。\n池塘别后，曾行处、绿妒轻裙。\n恁时携素手，乱花飞絮里，缓步香裀。\n朱颜空自改，向年年、芳意长新。\n遍绿野，嬉游醉眠，莫负青春。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "凤箫吟・芳草",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"锁离愁，连绵无际，来时陌上初熏。\", \"绣帏人念远，暗垂珠泪，泣送征轮。\", \"长亭长在眼，更重重、远水孤云。\", \"但望极楼高，尽日目断王孙。\", \"消魂。\", \"池塘别后，曾行处、绿妒轻裙。\", \"恁时携素手，乱花飞絮里，缓步香裀。\", \"朱颜空自改，向年年、芳意长新。\", \"遍绿野，嬉游醉眠，莫负青春。\"]}]}",
  "display_content": "锁离愁，连绵无际，来时陌上初熏。\n绣帏人念远，暗垂珠泪，泣送征轮。\n长亭长在眼，更重重、远水孤云。\n但望极楼高，尽日目断王孙。\n消魂。\n池塘别后，曾行处、绿妒轻裙。\n恁时携素手，乱花飞絮里，缓步香裀。\n朱颜空自改，向年年、芳意长新。\n遍绿野，嬉游醉眠，莫负青春。"
}