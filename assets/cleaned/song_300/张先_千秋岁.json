{
  "title": "千秋岁",
  "author": "张先",
  "dynasty": "宋",
  "content": "数声𫛸鴂。\n又报芳菲歇。\n惜春更把残红折。\n雨轻风色暴，梅子青时节。\n永丰柳，无人尽日飞花雪。\n莫把幺弦拨。\n怨极弦能说。\n天不老，情难绝。\n心似双丝网，中有千千结。\n夜过也，东窗未白凝残月。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "千秋岁",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"数声𫛸鴂。\", \"又报芳菲歇。\", \"惜春更把残红折。\", \"雨轻风色暴，梅子青时节。\", \"永丰柳，无人尽日飞花雪。\", \"莫把幺弦拨。\", \"怨极弦能说。\", \"天不老，情难绝。\", \"心似双丝网，中有千千结。\", \"夜过也，东窗未白凝残月。\"]}]}",
  "display_content": "数声𫛸鴂。\n又报芳菲歇。\n惜春更把残红折。\n雨轻风色暴，梅子青时节。\n永丰柳，无人尽日飞花雪。\n莫把幺弦拨。\n怨极弦能说。\n天不老，情难绝。\n心似双丝网，中有千千结。\n夜过也，东窗未白凝残月。"
}