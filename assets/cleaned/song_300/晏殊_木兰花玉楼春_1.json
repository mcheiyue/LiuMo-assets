{
  "title": "木兰花・玉楼春",
  "author": "晏殊",
  "dynasty": "宋",
  "content": "东风昨夜回梁苑。\n日脚依稀添一线。\n旋开杨柳绿蛾眉，暗拆海棠红粉面。\n无情一去云中雁。\n有意归来梁上燕。\n有情无意且休论，莫向酒杯容易散。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "木兰花・玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"东风昨夜回梁苑。\", \"日脚依稀添一线。\", \"旋开杨柳绿蛾眉，暗拆海棠红粉面。\", \"无情一去云中雁。\", \"有意归来梁上燕。\", \"有情无意且休论，莫向酒杯容易散。\"]}]}",
  "display_content": "东风昨夜回梁苑。\n日脚依稀添一线。\n旋开杨柳绿蛾眉，暗拆海棠红粉面。\n无情一去云中雁。\n有意归来梁上燕。\n有情无意且休论，莫向酒杯容易散。"
}