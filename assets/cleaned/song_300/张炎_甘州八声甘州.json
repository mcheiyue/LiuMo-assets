{
  "title": "甘州・八声甘州",
  "author": "张炎",
  "dynasty": "宋",
  "content": "记玉关、踏雪事清游。\n寒气脆貂裘。\n傍枯林古道，长河饮马，此意悠悠。\n短梦依然江表，老泪洒西州。\n一字无题处，落叶都愁。\n载取白云归去，问谁留楚佩，弄影中洲。\n折芦花赠远，零落一身秋。\n向寻常野桥流水，待招来、不是旧沙鸥。\n空怀感，有斜阳处，却怕登楼。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "甘州・八声甘州",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"记玉关、踏雪事清游。\", \"寒气脆貂裘。\", \"傍枯林古道，长河饮马，此意悠悠。\", \"短梦依然江表，老泪洒西州。\", \"一字无题处，落叶都愁。\", \"载取白云归去，问谁留楚佩，弄影中洲。\", \"折芦花赠远，零落一身秋。\", \"向寻常野桥流水，待招来、不是旧沙鸥。\", \"空怀感，有斜阳处，却怕登楼。\"]}]}",
  "display_content": "记玉关、踏雪事清游。\n寒气脆貂裘。\n傍枯林古道，长河饮马，此意悠悠。\n短梦依然江表，老泪洒西州。\n一字无题处，落叶都愁。\n载取白云归去，问谁留楚佩，弄影中洲。\n折芦花赠远，零落一身秋。\n向寻常野桥流水，待招来、不是旧沙鸥。\n空怀感，有斜阳处，却怕登楼。"
}