{
  "title": "永遇乐",
  "author": "刘辰翁",
  "dynasty": "宋",
  "content": "璧月初晴，黛云远澹，春事谁主。\n禁苑娇寒，湖堤倦暖，前度遽如许。\n香尘暗陌，华灯明昼，长是懒携手去。\n谁知道，断烟禁夜，满城似愁风雨。\n宣和旧日，临安南渡，芳景犹自如故。\n缃帙流离，风鬟三五，能赋词最苦。\n江南无路，鄜州今夜，此苦又谁知否。\n空相对，残釭无寐，满村社鼓。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "永遇乐",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"璧月初晴，黛云远澹，春事谁主。\", \"禁苑娇寒，湖堤倦暖，前度遽如许。\", \"香尘暗陌，华灯明昼，长是懒携手去。\", \"谁知道，断烟禁夜，满城似愁风雨。\", \"宣和旧日，临安南渡，芳景犹自如故。\", \"缃帙流离，风鬟三五，能赋词最苦。\", \"江南无路，鄜州今夜，此苦又谁知否。\", \"空相对，残釭无寐，满村社鼓。\"]}]}",
  "display_content": "璧月初晴，黛云远澹，春事谁主。\n禁苑娇寒，湖堤倦暖，前度遽如许。\n香尘暗陌，华灯明昼，长是懒携手去。\n谁知道，断烟禁夜，满城似愁风雨。\n宣和旧日，临安南渡，芳景犹自如故。\n缃帙流离，风鬟三五，能赋词最苦。\n江南无路，鄜州今夜，此苦又谁知否。\n空相对，残釭无寐，满村社鼓。"
}