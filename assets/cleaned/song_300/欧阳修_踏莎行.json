{
  "title": "踏莎行",
  "author": "欧阳修",
  "dynasty": "宋",
  "content": "候馆梅残，溪桥柳细。\n草熏风暖摇征辔。\n离愁渐远渐无穷，迢迢不断如春水。\n寸寸柔肠，盈盈粉泪。\n楼高莫近危阑倚。\n平芜尽处是春山，行人更在春山外。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "踏莎行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"候馆梅残，溪桥柳细。\", \"草熏风暖摇征辔。\", \"离愁渐远渐无穷，迢迢不断如春水。\", \"寸寸柔肠，盈盈粉泪。\", \"楼高莫近危阑倚。\", \"平芜尽处是春山，行人更在春山外。\"]}]}",
  "display_content": "候馆梅残，溪桥柳细。\n草熏风暖摇征辔。\n离愁渐远渐无穷，迢迢不断如春水。\n寸寸柔肠，盈盈粉泪。\n楼高莫近危阑倚。\n平芜尽处是春山，行人更在春山外。"
}