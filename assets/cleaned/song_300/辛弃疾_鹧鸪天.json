{
  "title": "鹧鸪天",
  "author": "辛弃疾",
  "dynasty": "宋",
  "content": "一榻清风殿影凉。\n涓涓流水响回廊。\n千章云木钩辀叫，十里溪风𫁂䅉香。\n冲急雨，趁斜阳。\n山园细路转微茫。\n倦途却被行人笑，只为林泉有底忙。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "鹧鸪天",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"一榻清风殿影凉。\", \"涓涓流水响回廊。\", \"千章云木钩辀叫，十里溪风𫁂䅉香。\", \"冲急雨，趁斜阳。\", \"山园细路转微茫。\", \"倦途却被行人笑，只为林泉有底忙。\"]}]}",
  "display_content": "一榻清风殿影凉。\n涓涓流水响回廊。\n千章云木钩辀叫，十里溪风𫁂䅉香。\n冲急雨，趁斜阳。\n山园细路转微茫。\n倦途却被行人笑，只为林泉有底忙。"
}