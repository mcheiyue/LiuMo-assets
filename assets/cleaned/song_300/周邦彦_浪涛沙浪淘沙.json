{
  "title": "浪涛沙・浪淘沙",
  "author": "周邦彦",
  "dynasty": "宋",
  "content": "昼阴重，霜凋岸草，雾隐城堞。\n南陌脂车待发。\n东门帐饮乍阕。\n正拂面垂杨堪缆结。\n掩红泪、玉手亲折。\n念汉浦离鸿去何许，经时信音绝。\n情切。\n望中地远天阔。\n向露冷风清，无人处、耿耿寒漏咽。\n嗟万事难忘，唯是轻别。\n翠尊未竭。\n凭断云留取，西楼残月。\n罗带光销纹衾叠。\n连环解、旧香顿歇。\n怨歌永、琼壶敲尽缺。\n恨春去、不与人期，弄夜色，空馀满地梨花雪。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "浪涛沙・浪淘沙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"昼阴重，霜凋岸草，雾隐城堞。\", \"南陌脂车待发。\", \"东门帐饮乍阕。\", \"正拂面垂杨堪缆结。\", \"掩红泪、玉手亲折。\", \"念汉浦离鸿去何许，经时信音绝。\", \"情切。\", \"望中地远天阔。\", \"向露冷风清，无人处、耿耿寒漏咽。\", \"嗟万事难忘，唯是轻别。\", \"翠尊未竭。\", \"凭断云留取，西楼残月。\", \"罗带光销纹衾叠。\", \"连环解、旧香顿歇。\", \"怨歌永、琼壶敲尽缺。\", \"恨春去、不与人期，弄夜色，空馀满地梨花雪。\"]}]}",
  "display_content": "昼阴重，霜凋岸草，雾隐城堞。\n南陌脂车待发。\n东门帐饮乍阕。\n正拂面垂杨堪缆结。\n掩红泪、玉手亲折。\n念汉浦离鸿去何许，经时信音绝。\n情切。\n望中地远天阔。\n向露冷风清，无人处、耿耿寒漏咽。\n嗟万事难忘，唯是轻别。\n翠尊未竭。\n凭断云留取，西楼残月。\n罗带光销纹衾叠。\n连环解、旧香顿歇。\n怨歌永、琼壶敲尽缺。\n恨春去、不与人期，弄夜色，空馀满地梨花雪。"
}