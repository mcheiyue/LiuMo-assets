{
  "title": "三台",
  "author": "万俟咏",
  "dynasty": "宋",
  "content": "见梨花初带夜月，海棠半含朝雨。\n内苑春、不禁过青门，御沟涨、潜通南浦。\n东风静、细柳垂金缕。\n望凤阙、非烟非雾。\n好时代、朝野多欢，遍九陌、太平箫鼓。\n乍莺儿百啭断续，燕子飞来飞去。\n近绿水、台榭映秋千，斗草聚、双双游女。\n饧香更、酒冷踏青路。\n会暗识、夭桃朱户。\n向晚骤、宝马雕鞍，醉襟惹、乱花飞絮。\n正轻寒轻暖漏永，半阴半晴云暮。\n禁火天、已是试新妆，岁华到、三分佳处。\n清明看、汉宫传蜡炬。\n散翠烟、飞入槐府。\n敛兵卫、阊阖门开，住传宣、又还休务。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "三台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"见梨花初带夜月，海棠半含朝雨。\", \"内苑春、不禁过青门，御沟涨、潜通南浦。\", \"东风静、细柳垂金缕。\", \"望凤阙、非烟非雾。\", \"好时代、朝野多欢，遍九陌、太平箫鼓。\", \"乍莺儿百啭断续，燕子飞来飞去。\", \"近绿水、台榭映秋千，斗草聚、双双游女。\", \"饧香更、酒冷踏青路。\", \"会暗识、夭桃朱户。\", \"向晚骤、宝马雕鞍，醉襟惹、乱花飞絮。\", \"正轻寒轻暖漏永，半阴半晴云暮。\", \"禁火天、已是试新妆，岁华到、三分佳处。\", \"清明看、汉宫传蜡炬。\", \"散翠烟、飞入槐府。\", \"敛兵卫、阊阖门开，住传宣、又还休务。\"]}]}",
  "display_content": "见梨花初带夜月，海棠半含朝雨。\n内苑春、不禁过青门，御沟涨、潜通南浦。\n东风静、细柳垂金缕。\n望凤阙、非烟非雾。\n好时代、朝野多欢，遍九陌、太平箫鼓。\n乍莺儿百啭断续，燕子飞来飞去。\n近绿水、台榭映秋千，斗草聚、双双游女。\n饧香更、酒冷踏青路。\n会暗识、夭桃朱户。\n向晚骤、宝马雕鞍，醉襟惹、乱花飞絮。\n正轻寒轻暖漏永，半阴半晴云暮。\n禁火天、已是试新妆，岁华到、三分佳处。\n清明看、汉宫传蜡炬。\n散翠烟、飞入槐府。\n敛兵卫、阊阖门开，住传宣、又还休务。"
}