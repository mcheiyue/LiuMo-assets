{
  "title": "汉宫春",
  "author": "李邴",
  "dynasty": "宋",
  "content": "潇洒江梅，向竹梢疏处，横两三枝。\n东君也不爱惜，雪压霜欺。\n无情燕子，怕春寒、轻失花期。\n却是有，年年塞雁，归来曾见开时。\n清浅小溪如练，问玉堂何似，茅舍疏篱。\n伤心故人去后，冷落新诗。\n微云淡月，对江天、分付他谁。\n空自忆，清香未减，风流不在人知。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "汉宫春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"潇洒江梅，向竹梢疏处，横两三枝。\", \"东君也不爱惜，雪压霜欺。\", \"无情燕子，怕春寒、轻失花期。\", \"却是有，年年塞雁，归来曾见开时。\", \"清浅小溪如练，问玉堂何似，茅舍疏篱。\", \"伤心故人去后，冷落新诗。\", \"微云淡月，对江天、分付他谁。\", \"空自忆，清香未减，风流不在人知。\"]}]}",
  "display_content": "潇洒江梅，向竹梢疏处，横两三枝。\n东君也不爱惜，雪压霜欺。\n无情燕子，怕春寒、轻失花期。\n却是有，年年塞雁，归来曾见开时。\n清浅小溪如练，问玉堂何似，茅舍疏篱。\n伤心故人去后，冷落新诗。\n微云淡月，对江天、分付他谁。\n空自忆，清香未减，风流不在人知。"
}