{
  "title": "思远人",
  "author": "晏几道",
  "dynasty": "宋",
  "content": "红叶黄花秋意晚，千里念行客。\n飞云过尽，归鸿无信，何处寄书得。\n泪弹不尽临窗滴。\n就砚旋研墨。\n渐写到别来，此情深处，红笺为无色。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "思远人",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"红叶黄花秋意晚，千里念行客。\", \"飞云过尽，归鸿无信，何处寄书得。\", \"泪弹不尽临窗滴。\", \"就砚旋研墨。\", \"渐写到别来，此情深处，红笺为无色。\"]}]}",
  "display_content": "红叶黄花秋意晚，千里念行客。\n飞云过尽，归鸿无信，何处寄书得。\n泪弹不尽临窗滴。\n就砚旋研墨。\n渐写到别来，此情深处，红笺为无色。"
}