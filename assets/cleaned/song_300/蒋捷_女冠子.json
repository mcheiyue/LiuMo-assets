{
  "title": "女冠子",
  "author": "蒋捷",
  "dynasty": "宋",
  "content": "蕙花香也。\n雪晴池馆如画。\n春风飞到，宝钗楼上，一片笙箫，琉璃光射。\n而今灯漫挂。\n不是暗尘明月，那时元夜。\n况年来、心懒意怯，羞与蛾儿争要。\n江城人悄初更打。\n问繁华谁解，再向天公借。\n剔残红灺。\n但梦里隐隐，钿车罗帕。\n吴笺银粉砑。\n待把旧家风景，写成闲话。\n笑绿鬟邻女，倚窗犹唱，夕阳西下。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "女冠子",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"蕙花香也。\", \"雪晴池馆如画。\", \"春风飞到，宝钗楼上，一片笙箫，琉璃光射。\", \"而今灯漫挂。\", \"不是暗尘明月，那时元夜。\", \"况年来、心懒意怯，羞与蛾儿争要。\", \"江城人悄初更打。\", \"问繁华谁解，再向天公借。\", \"剔残红灺。\", \"但梦里隐隐，钿车罗帕。\", \"吴笺银粉砑。\", \"待把旧家风景，写成闲话。\", \"笑绿鬟邻女，倚窗犹唱，夕阳西下。\"]}]}",
  "display_content": "蕙花香也。\n雪晴池馆如画。\n春风飞到，宝钗楼上，一片笙箫，琉璃光射。\n而今灯漫挂。\n不是暗尘明月，那时元夜。\n况年来、心懒意怯，羞与蛾儿争要。\n江城人悄初更打。\n问繁华谁解，再向天公借。\n剔残红灺。\n但梦里隐隐，钿车罗帕。\n吴笺银粉砑。\n待把旧家风景，写成闲话。\n笑绿鬟邻女，倚窗犹唱，夕阳西下。"
}