{
  "title": "双双燕",
  "author": "史达祖",
  "dynasty": "宋",
  "content": "过春社了，度帘幕中间，去年尘冷。\n差池欲住，试入旧巢相并。\n还相雕梁藻井。\n又软语、商量不定。\n飘然快拂花梢，翠尾分开红影。\n芳径。\n芹泥雨润。\n爱贴地争飞，竞夸轻俊。\n红楼归晚，看足柳昏花暝。\n应自栖香正稳。\n便忘了、天涯芳信。\n愁损翠黛双蛾，日日画阑独凭。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "双双燕",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"过春社了，度帘幕中间，去年尘冷。\", \"差池欲住，试入旧巢相并。\", \"还相雕梁藻井。\", \"又软语、商量不定。\", \"飘然快拂花梢，翠尾分开红影。\", \"芳径。\", \"芹泥雨润。\", \"爱贴地争飞，竞夸轻俊。\", \"红楼归晚，看足柳昏花暝。\", \"应自栖香正稳。\", \"便忘了、天涯芳信。\", \"愁损翠黛双蛾，日日画阑独凭。\"]}]}",
  "display_content": "过春社了，度帘幕中间，去年尘冷。\n差池欲住，试入旧巢相并。\n还相雕梁藻井。\n又软语、商量不定。\n飘然快拂花梢，翠尾分开红影。\n芳径。\n芹泥雨润。\n爱贴地争飞，竞夸轻俊。\n红楼归晚，看足柳昏花暝。\n应自栖香正稳。\n便忘了、天涯芳信。\n愁损翠黛双蛾，日日画阑独凭。"
}