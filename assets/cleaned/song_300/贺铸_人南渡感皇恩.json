{
  "title": "人南渡・感皇恩",
  "author": "贺铸",
  "dynasty": "宋",
  "content": "兰芷满芳洲，游思横路。\n罗袜尘生步。\n迎顾。\n整鬟颦黛，脉脉两情难语。\n细风吹柳絮。\n人南渡。\n回首旧游，山无重数。\n花底深朱户。\n何处。\n半黄梅子，向晚一帘疏雨。\n断魂分付与。\n春将去。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "人南渡・感皇恩",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"兰芷满芳洲，游思横路。\", \"罗袜尘生步。\", \"迎顾。\", \"整鬟颦黛，脉脉两情难语。\", \"细风吹柳絮。\", \"人南渡。\", \"回首旧游，山无重数。\", \"花底深朱户。\", \"何处。\", \"半黄梅子，向晚一帘疏雨。\", \"断魂分付与。\", \"春将去。\"]}]}",
  "display_content": "兰芷满芳洲，游思横路。\n罗袜尘生步。\n迎顾。\n整鬟颦黛，脉脉两情难语。\n细风吹柳絮。\n人南渡。\n回首旧游，山无重数。\n花底深朱户。\n何处。\n半黄梅子，向晚一帘疏雨。\n断魂分付与。\n春将去。"
}