{
  "title": "虞美人",
  "author": "舒亶",
  "dynasty": "宋",
  "content": "芙蓉落尽天涵水。\n日暮沧波起。\n背飞双燕帖云寒。\n独向小楼东畔、倚阑看。\n浮生只合尊前老。\n雪满长安道。\n故人早晚上高台。\n赠我江南春色、一枝梅。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "虞美人",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"芙蓉落尽天涵水。\", \"日暮沧波起。\", \"背飞双燕帖云寒。\", \"独向小楼东畔、倚阑看。\", \"浮生只合尊前老。\", \"雪满长安道。\", \"故人早晚上高台。\", \"赠我江南春色、一枝梅。\"]}]}",
  "display_content": "芙蓉落尽天涵水。\n日暮沧波起。\n背飞双燕帖云寒。\n独向小楼东畔、倚阑看。\n浮生只合尊前老。\n雪满长安道。\n故人早晚上高台。\n赠我江南春色、一枝梅。"
}