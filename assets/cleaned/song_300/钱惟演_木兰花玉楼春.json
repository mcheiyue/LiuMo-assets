{
  "title": "木兰花・玉楼春",
  "author": "钱惟演",
  "dynasty": "宋",
  "content": "城上风光莺语乱。\n城下烟波春拍岸。\n绿杨芳草几时休，泪眼愁肠先已断。\n情怀渐变成衰晚。\n鸾鉴朱颜惊暗换。\n昔年多病厌芳尊，今日芳尊惟恐浅。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "木兰花・玉楼春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"城上风光莺语乱。\", \"城下烟波春拍岸。\", \"绿杨芳草几时休，泪眼愁肠先已断。\", \"情怀渐变成衰晚。\", \"鸾鉴朱颜惊暗换。\", \"昔年多病厌芳尊，今日芳尊惟恐浅。\"]}]}",
  "display_content": "城上风光莺语乱。\n城下烟波春拍岸。\n绿杨芳草几时休，泪眼愁肠先已断。\n情怀渐变成衰晚。\n鸾鉴朱颜惊暗换。\n昔年多病厌芳尊，今日芳尊惟恐浅。"
}