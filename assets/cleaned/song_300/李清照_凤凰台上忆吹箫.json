{
  "title": "凤凰台上忆吹箫",
  "author": "李清照",
  "dynasty": "宋",
  "content": "香冷金猊，被翻红浪，起来人未梳头。\n任宝奁闲掩，日上帘钩。\n生怕闲愁暗恨，多少事、欲说还休。\n今年瘦，非干病酒，不是悲秋。\n明朝，这回去也，千万遍阳关，也即难留。\n念武陵春晚，云锁重楼。\n记取楼前绿水，应念我、终日凝眸。\n凝眸处，从今更数，几段新愁。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "凤凰台上忆吹箫",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"香冷金猊，被翻红浪，起来人未梳头。\", \"任宝奁闲掩，日上帘钩。\", \"生怕闲愁暗恨，多少事、欲说还休。\", \"今年瘦，非干病酒，不是悲秋。\", \"明朝，这回去也，千万遍阳关，也即难留。\", \"念武陵春晚，云锁重楼。\", \"记取楼前绿水，应念我、终日凝眸。\", \"凝眸处，从今更数，几段新愁。\"]}]}",
  "display_content": "香冷金猊，被翻红浪，起来人未梳头。\n任宝奁闲掩，日上帘钩。\n生怕闲愁暗恨，多少事、欲说还休。\n今年瘦，非干病酒，不是悲秋。\n明朝，这回去也，千万遍阳关，也即难留。\n念武陵春晚，云锁重楼。\n记取楼前绿水，应念我、终日凝眸。\n凝眸处，从今更数，几段新愁。"
}