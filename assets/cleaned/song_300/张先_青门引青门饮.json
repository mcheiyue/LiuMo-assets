{
  "title": "青门引・青门饮",
  "author": "张先",
  "dynasty": "宋",
  "content": "乍暖还轻冷。\n风雨晚来方定。\n庭轩寂寞近清明，残花中酒，又是去年病。\n楼头画角风吹醒。\n入夜重门静。\n那堪更被明月，隔墙送过秋千影。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "青门引・青门饮",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"乍暖还轻冷。\", \"风雨晚来方定。\", \"庭轩寂寞近清明，残花中酒，又是去年病。\", \"楼头画角风吹醒。\", \"入夜重门静。\", \"那堪更被明月，隔墙送过秋千影。\"]}]}",
  "display_content": "乍暖还轻冷。\n风雨晚来方定。\n庭轩寂寞近清明，残花中酒，又是去年病。\n楼头画角风吹醒。\n入夜重门静。\n那堪更被明月，隔墙送过秋千影。"
}