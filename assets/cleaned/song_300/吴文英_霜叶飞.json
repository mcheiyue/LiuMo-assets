{
  "title": "霜叶飞",
  "author": "吴文英",
  "dynasty": "宋",
  "content": "断烟离绪。\n关心事，斜阳红隐霜树。\n半壶秋水荐黄花，香噀西风雨。\n纵玉勒、轻飞迅羽。\n凄凉谁吊荒台古。\n记醉蹋南屏，彩扇咽、寒蝉倦梦，不知蛮素。\n聊对旧节传杯，尘笺蠹管，断阕经岁慵赋。\n小蟾斜影转东篱，夜冷残蛩语。\n早白发、缘愁万缕。\n惊飙从卷乌纱去。\n漫细将、茱萸看，但约明年，翠微高处。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "霜叶飞",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"断烟离绪。\", \"关心事，斜阳红隐霜树。\", \"半壶秋水荐黄花，香噀西风雨。\", \"纵玉勒、轻飞迅羽。\", \"凄凉谁吊荒台古。\", \"记醉蹋南屏，彩扇咽、寒蝉倦梦，不知蛮素。\", \"聊对旧节传杯，尘笺蠹管，断阕经岁慵赋。\", \"小蟾斜影转东篱，夜冷残蛩语。\", \"早白发、缘愁万缕。\", \"惊飙从卷乌纱去。\", \"漫细将、茱萸看，但约明年，翠微高处。\"]}]}",
  "display_content": "断烟离绪。\n关心事，斜阳红隐霜树。\n半壶秋水荐黄花，香噀西风雨。\n纵玉勒、轻飞迅羽。\n凄凉谁吊荒台古。\n记醉蹋南屏，彩扇咽、寒蝉倦梦，不知蛮素。\n聊对旧节传杯，尘笺蠹管，断阕经岁慵赋。\n小蟾斜影转东篱，夜冷残蛩语。\n早白发、缘愁万缕。\n惊飙从卷乌纱去。\n漫细将、茱萸看，但约明年，翠微高处。"
}