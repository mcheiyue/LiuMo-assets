{
  "title": "高阳台",
  "author": "韩",
  "dynasty": "宋",
  "content": "频听银签，重燃绛蜡，年华衮衮惊心。\n饯旧迎新，能消几刻光阴。\n老来可惯通宵饮，待不眠、还怕寒侵。\n掩清尊。\n多谢梅花，伴我微吟。\n邻娃已试春妆了，更蜂腰簇翠，燕股横金。\n勾引东风，也知芳思难禁。\n朱颜那有年年好，逞艳游、赢取如今。\n恣登临。\n残雪楼台，迟日园林。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"频听银签，重燃绛蜡，年华衮衮惊心。\", \"饯旧迎新，能消几刻光阴。\", \"老来可惯通宵饮，待不眠、还怕寒侵。\", \"掩清尊。\", \"多谢梅花，伴我微吟。\", \"邻娃已试春妆了，更蜂腰簇翠，燕股横金。\", \"勾引东风，也知芳思难禁。\", \"朱颜那有年年好，逞艳游、赢取如今。\", \"恣登临。\", \"残雪楼台，迟日园林。\"]}]}",
  "display_content": "频听银签，重燃绛蜡，年华衮衮惊心。\n饯旧迎新，能消几刻光阴。\n老来可惯通宵饮，待不眠、还怕寒侵。\n掩清尊。\n多谢梅花，伴我微吟。\n邻娃已试春妆了，更蜂腰簇翠，燕股横金。\n勾引东风，也知芳思难禁。\n朱颜那有年年好，逞艳游、赢取如今。\n恣登临。\n残雪楼台，迟日园林。"
}