{
  "title": "桂枝香",
  "author": "王安石",
  "dynasty": "宋",
  "content": "登临送目。\n正故国晚秋，天气初肃。\n千里澄江似练，翠峰如簇。\n归帆去棹残阳里，背西风、酒旗斜矗。\n彩舟云淡，星河鹭起，画图难足。\n念往昔、繁华竞逐。\n叹门外楼头，悲恨相续。\n千古凭高，对此漫嗟荣辱。\n六朝旧事随流水，但寒烟、芳草凝绿。\n至今商女，时时犹唱，后庭遗曲。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "桂枝香",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"登临送目。\", \"正故国晚秋，天气初肃。\", \"千里澄江似练，翠峰如簇。\", \"归帆去棹残阳里，背西风、酒旗斜矗。\", \"彩舟云淡，星河鹭起，画图难足。\", \"念往昔、繁华竞逐。\", \"叹门外楼头，悲恨相续。\", \"千古凭高，对此漫嗟荣辱。\", \"六朝旧事随流水，但寒烟、芳草凝绿。\", \"至今商女，时时犹唱，后庭遗曲。\"]}]}",
  "display_content": "登临送目。\n正故国晚秋，天气初肃。\n千里澄江似练，翠峰如簇。\n归帆去棹残阳里，背西风、酒旗斜矗。\n彩舟云淡，星河鹭起，画图难足。\n念往昔、繁华竞逐。\n叹门外楼头，悲恨相续。\n千古凭高，对此漫嗟荣辱。\n六朝旧事随流水，但寒烟、芳草凝绿。\n至今商女，时时犹唱，后庭遗曲。"
}