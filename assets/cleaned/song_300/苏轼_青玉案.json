{
  "title": "青玉案",
  "author": "苏轼",
  "dynasty": "宋",
  "content": "三年枕上吴中路。\n遣黄耳、随君去。\n若到松江呼小渡。\n莫惊鸥鹭，四桥尽是，老子经行处。\n辋川图上看春暮。\n常记高人右丞句。\n作个归期天已许。\n春衫犹是，小蛮针线，曾湿西湖雨。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "青玉案",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"三年枕上吴中路。\", \"遣黄耳、随君去。\", \"若到松江呼小渡。\", \"莫惊鸥鹭，四桥尽是，老子经行处。\", \"辋川图上看春暮。\", \"常记高人右丞句。\", \"作个归期天已许。\", \"春衫犹是，小蛮针线，曾湿西湖雨。\"]}]}",
  "display_content": "三年枕上吴中路。\n遣黄耳、随君去。\n若到松江呼小渡。\n莫惊鸥鹭，四桥尽是，老子经行处。\n辋川图上看春暮。\n常记高人右丞句。\n作个归期天已许。\n春衫犹是，小蛮针线，曾湿西湖雨。"
}