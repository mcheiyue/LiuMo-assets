{
  "title": "雨霖铃",
  "author": "柳永",
  "dynasty": "宋",
  "content": "寒蝉凄切。\n对长亭晚，骤雨初歇。\n都门帐饮无绪，留恋处、兰舟催发。\n执手相看泪眼，竟无语凝噎。\n念去去、千里烟波，暮霭沈沈楚天阔。\n多情自古伤离别。\n更那堪、冷落清秋节。\n今宵酒醒何处，杨柳岸、晓风残月。\n此去经年，应是良辰、好景虚设。\n便纵有、千种风情，更与何人说。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "雨霖铃",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"寒蝉凄切。\", \"对长亭晚，骤雨初歇。\", \"都门帐饮无绪，留恋处、兰舟催发。\", \"执手相看泪眼，竟无语凝噎。\", \"念去去、千里烟波，暮霭沈沈楚天阔。\", \"多情自古伤离别。\", \"更那堪、冷落清秋节。\", \"今宵酒醒何处，杨柳岸、晓风残月。\", \"此去经年，应是良辰、好景虚设。\", \"便纵有、千种风情，更与何人说。\"]}]}",
  "display_content": "寒蝉凄切。\n对长亭晚，骤雨初歇。\n都门帐饮无绪，留恋处、兰舟催发。\n执手相看泪眼，竟无语凝噎。\n念去去、千里烟波，暮霭沈沈楚天阔。\n多情自古伤离别。\n更那堪、冷落清秋节。\n今宵酒醒何处，杨柳岸、晓风残月。\n此去经年，应是良辰、好景虚设。\n便纵有、千种风情，更与何人说。"
}