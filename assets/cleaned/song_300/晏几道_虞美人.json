{
  "title": "虞美人",
  "author": "晏几道",
  "dynasty": "宋",
  "content": "闲敲玉镫隋堤路。\n一笑开朱户。\n素云凝澹月婵娟。\n门外鸭头春水、木兰船。\n吹花拾蕊嬉游惯。\n天与相逢晚。\n一声长笛倚楼时。\n应恨不题红叶、寄相思。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "虞美人",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"闲敲玉镫隋堤路。\", \"一笑开朱户。\", \"素云凝澹月婵娟。\", \"门外鸭头春水、木兰船。\", \"吹花拾蕊嬉游惯。\", \"天与相逢晚。\", \"一声长笛倚楼时。\", \"应恨不题红叶、寄相思。\"]}]}",
  "display_content": "闲敲玉镫隋堤路。\n一笑开朱户。\n素云凝澹月婵娟。\n门外鸭头春水、木兰船。\n吹花拾蕊嬉游惯。\n天与相逢晚。\n一声长笛倚楼时。\n应恨不题红叶、寄相思。"
}