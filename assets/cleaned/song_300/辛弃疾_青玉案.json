{
  "title": "青玉案",
  "author": "辛弃疾",
  "dynasty": "宋",
  "content": "东风夜放花千树。\n更吹落、星如雨。\n宝马雕车香满路。\n凤箫声动，玉壶光转，一夜鱼龙舞。\n蛾儿雪柳黄金缕。\n笑语盈盈暗香去。\n众里寻他千百度。\n蓦然回首，那人却在，灯火阑珊处。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "青玉案",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"东风夜放花千树。\", \"更吹落、星如雨。\", \"宝马雕车香满路。\", \"凤箫声动，玉壶光转，一夜鱼龙舞。\", \"蛾儿雪柳黄金缕。\", \"笑语盈盈暗香去。\", \"众里寻他千百度。\", \"蓦然回首，那人却在，灯火阑珊处。\"]}]}",
  "display_content": "东风夜放花千树。\n更吹落、星如雨。\n宝马雕车香满路。\n凤箫声动，玉壶光转，一夜鱼龙舞。\n蛾儿雪柳黄金缕。\n笑语盈盈暗香去。\n众里寻他千百度。\n蓦然回首，那人却在，灯火阑珊处。"
}