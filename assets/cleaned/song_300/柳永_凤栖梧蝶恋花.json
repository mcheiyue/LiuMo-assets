{
  "title": "凤栖梧・蝶恋花",
  "author": "柳永",
  "dynasty": "宋",
  "content": "帘下清歌帘外宴。\n虽爱新声，不见如花面。\n牙板数敲珠一串，梁尘暗落琉璃盏。\n桐树花深孤凤怨。\n渐遏遥天，不放行云散。\n坐上少年听不惯。\n玉山未倒肠先断。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "凤栖梧・蝶恋花",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"帘下清歌帘外宴。\", \"虽爱新声，不见如花面。\", \"牙板数敲珠一串，梁尘暗落琉璃盏。\", \"桐树花深孤凤怨。\", \"渐遏遥天，不放行云散。\", \"坐上少年听不惯。\", \"玉山未倒肠先断。\"]}]}",
  "display_content": "帘下清歌帘外宴。\n虽爱新声，不见如花面。\n牙板数敲珠一串，梁尘暗落琉璃盏。\n桐树花深孤凤怨。\n渐遏遥天，不放行云散。\n坐上少年听不惯。\n玉山未倒肠先断。"
}