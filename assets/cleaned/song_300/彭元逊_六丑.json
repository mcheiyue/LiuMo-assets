{
  "title": "六丑",
  "author": "彭元逊",
  "dynasty": "宋",
  "content": "似东风老大，那复有、当时风气。\n有情不收，江山身是寄。\n浩荡何世。\n但忆临官道，暂来不住，便出门千里。\n痴心指望回风坠。\n扇底相逢，钗头微缀。\n他家万条千缕，解遮亭障驿，不隔江水。\n瓜洲曾舣，等行人岁岁。\n日下长秋，城乌夜起。\n帐庐好在春睡。\n共飞归湖上，草青无地。\n愔愔雨、春心如腻。\n欲待化、丰乐楼前，青门都废。\n何人念、流落无几。\n点点抟作，雪绵松润，为君裛泪。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "六丑",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"似东风老大，那复有、当时风气。\", \"有情不收，江山身是寄。\", \"浩荡何世。\", \"但忆临官道，暂来不住，便出门千里。\", \"痴心指望回风坠。\", \"扇底相逢，钗头微缀。\", \"他家万条千缕，解遮亭障驿，不隔江水。\", \"瓜洲曾舣，等行人岁岁。\", \"日下长秋，城乌夜起。\", \"帐庐好在春睡。\", \"共飞归湖上，草青无地。\", \"愔愔雨、春心如腻。\", \"欲待化、丰乐楼前，青门都废。\", \"何人念、流落无几。\", \"点点抟作，雪绵松润，为君裛泪。\"]}]}",
  "display_content": "似东风老大，那复有、当时风气。\n有情不收，江山身是寄。\n浩荡何世。\n但忆临官道，暂来不住，便出门千里。\n痴心指望回风坠。\n扇底相逢，钗头微缀。\n他家万条千缕，解遮亭障驿，不隔江水。\n瓜洲曾舣，等行人岁岁。\n日下长秋，城乌夜起。\n帐庐好在春睡。\n共飞归湖上，草青无地。\n愔愔雨、春心如腻。\n欲待化、丰乐楼前，青门都废。\n何人念、流落无几。\n点点抟作，雪绵松润，为君裛泪。"
}