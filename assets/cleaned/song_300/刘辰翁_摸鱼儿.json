{
  "title": "摸鱼儿",
  "author": "刘辰翁",
  "dynasty": "宋",
  "content": "渐无多、诗朋酒伴，东林复几人许。\n旧时船子西湖柳，词与东风尘土。\n重记否。\n那月月下旬，且避何人疏。\n当朝自负。\n甚堕髻愁眉，滕鞲短后，一往似伧父。\n当年事，伤心说庾开府。\n人生无百年虑。\n虎头燕颔人间肉，不是蜜翁翁做。\n今又古。\n是楚对凡亡，为是凡亡楚。\n朝朝暮暮。\n听画角楼头，呜咽未断，重数五更鼓。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "摸鱼儿",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"渐无多、诗朋酒伴，东林复几人许。\", \"旧时船子西湖柳，词与东风尘土。\", \"重记否。\", \"那月月下旬，且避何人疏。\", \"当朝自负。\", \"甚堕髻愁眉，滕鞲短后，一往似伧父。\", \"当年事，伤心说庾开府。\", \"人生无百年虑。\", \"虎头燕颔人间肉，不是蜜翁翁做。\", \"今又古。\", \"是楚对凡亡，为是凡亡楚。\", \"朝朝暮暮。\", \"听画角楼头，呜咽未断，重数五更鼓。\"]}]}",
  "display_content": "渐无多、诗朋酒伴，东林复几人许。\n旧时船子西湖柳，词与东风尘土。\n重记否。\n那月月下旬，且避何人疏。\n当朝自负。\n甚堕髻愁眉，滕鞲短后，一往似伧父。\n当年事，伤心说庾开府。\n人生无百年虑。\n虎头燕颔人间肉，不是蜜翁翁做。\n今又古。\n是楚对凡亡，为是凡亡楚。\n朝朝暮暮。\n听画角楼头，呜咽未断，重数五更鼓。"
}