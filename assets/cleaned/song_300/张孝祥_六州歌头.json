{
  "title": "六州歌头",
  "author": "张孝祥",
  "dynasty": "宋",
  "content": "长怀望断，关塞莽然平。\n征尘暗，霜风劲，悄边声。\n黯销凝。\n追想当年事，殆天数，非人力，洙泗上，弦歌地，亦膻腥。\n隔水毡乡，落日牛羊下，区脱纵横。\n看名王宵猎，骑火一川明。\n笳鼓悲鸣。\n遣人惊。\n念腰间箭，匣中剑，空埃蠹，竟何成。\n时易失，心徒壮，岁将零。\n渺神京。\n干羽方怀远，静烽燧，且休兵。\n冠盖使，纷驰骛，若为情。\n闻道中原遗老，常南望，羽葆霓旌。\n使行人到此，忠愤气填膺。\n有泪如倾。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "六州歌头",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"长怀望断，关塞莽然平。\", \"征尘暗，霜风劲，悄边声。\", \"黯销凝。\", \"追想当年事，殆天数，非人力，洙泗上，弦歌地，亦膻腥。\", \"隔水毡乡，落日牛羊下，区脱纵横。\", \"看名王宵猎，骑火一川明。\", \"笳鼓悲鸣。\", \"遣人惊。\", \"念腰间箭，匣中剑，空埃蠹，竟何成。\", \"时易失，心徒壮，岁将零。\", \"渺神京。\", \"干羽方怀远，静烽燧，且休兵。\", \"冠盖使，纷驰骛，若为情。\", \"闻道中原遗老，常南望，羽葆霓旌。\", \"使行人到此，忠愤气填膺。\", \"有泪如倾。\"]}]}",
  "display_content": "长怀望断，关塞莽然平。\n征尘暗，霜风劲，悄边声。\n黯销凝。\n追想当年事，殆天数，非人力，洙泗上，弦歌地，亦膻腥。\n隔水毡乡，落日牛羊下，区脱纵横。\n看名王宵猎，骑火一川明。\n笳鼓悲鸣。\n遣人惊。\n念腰间箭，匣中剑，空埃蠹，竟何成。\n时易失，心徒壮，岁将零。\n渺神京。\n干羽方怀远，静烽燧，且休兵。\n冠盖使，纷驰骛，若为情。\n闻道中原遗老，常南望，羽葆霓旌。\n使行人到此，忠愤气填膺。\n有泪如倾。"
}