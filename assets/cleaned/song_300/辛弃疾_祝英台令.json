{
  "title": "祝英台令",
  "author": "辛弃疾",
  "dynasty": "宋",
  "content": "宝钗分，桃叶渡。\n烟柳暗南浦。\n怕上层楼，十日九风雨。\n断肠片片飞红，都无人管，倩谁唤、流莺声住。\n鬓边觑。\n试把花卜心期，才簪又重数。\n罗帐灯昏，呜咽梦中语。\n是他春带愁来，春归何处。\n却不解、将愁归去。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "祝英台令",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"宝钗分，桃叶渡。\", \"烟柳暗南浦。\", \"怕上层楼，十日九风雨。\", \"断肠片片飞红，都无人管，倩谁唤、流莺声住。\", \"鬓边觑。\", \"试把花卜心期，才簪又重数。\", \"罗帐灯昏，呜咽梦中语。\", \"是他春带愁来，春归何处。\", \"却不解、将愁归去。\"]}]}",
  "display_content": "宝钗分，桃叶渡。\n烟柳暗南浦。\n怕上层楼，十日九风雨。\n断肠片片飞红，都无人管，倩谁唤、流莺声住。\n鬓边觑。\n试把花卜心期，才簪又重数。\n罗帐灯昏，呜咽梦中语。\n是他春带愁来，春归何处。\n却不解、将愁归去。"
}