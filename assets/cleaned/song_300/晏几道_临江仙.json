{
  "title": "临江仙",
  "author": "晏几道",
  "dynasty": "宋",
  "content": "斗草阶前初见，穿针楼上曾逢。\n罗裙香露玉钗风。\n靓妆眉沁绿，羞脸粉生红。\n流水便随春远，行云终与谁同。\n酒醒长恨锦屏空。\n相寻梦里路，飞雨落花中。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "临江仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"斗草阶前初见，穿针楼上曾逢。\", \"罗裙香露玉钗风。\", \"靓妆眉沁绿，羞脸粉生红。\", \"流水便随春远，行云终与谁同。\", \"酒醒长恨锦屏空。\", \"相寻梦里路，飞雨落花中。\"]}]}",
  "display_content": "斗草阶前初见，穿针楼上曾逢。\n罗裙香露玉钗风。\n靓妆眉沁绿，羞脸粉生红。\n流水便随春远，行云终与谁同。\n酒醒长恨锦屏空。\n相寻梦里路，飞雨落花中。"
}