{
  "title": "解连环",
  "author": "周邦彦",
  "dynasty": "宋",
  "content": "怨怀无托。\n嗟情人断绝，信音辽邈。\n信妙手、能解连环，似风散雨收，雾轻云薄。\n燕子楼空，暗尘锁、一床弦索。\n想移根换叶。\n尽是旧时，手种红药。\n汀洲渐生杜若。\n料舟依岸曲，人在天角。\n谩记得、当日音书，把闲语闲言，待总烧却。\n水驿春回，望寄我、江南梅萼。\n拚今生，对花对酒，为伊落泪。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "解连环",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"怨怀无托。\", \"嗟情人断绝，信音辽邈。\", \"信妙手、能解连环，似风散雨收，雾轻云薄。\", \"燕子楼空，暗尘锁、一床弦索。\", \"想移根换叶。\", \"尽是旧时，手种红药。\", \"汀洲渐生杜若。\", \"料舟依岸曲，人在天角。\", \"谩记得、当日音书，把闲语闲言，待总烧却。\", \"水驿春回，望寄我、江南梅萼。\", \"拚今生，对花对酒，为伊落泪。\"]}]}",
  "display_content": "怨怀无托。\n嗟情人断绝，信音辽邈。\n信妙手、能解连环，似风散雨收，雾轻云薄。\n燕子楼空，暗尘锁、一床弦索。\n想移根换叶。\n尽是旧时，手种红药。\n汀洲渐生杜若。\n料舟依岸曲，人在天角。\n谩记得、当日音书，把闲语闲言，待总烧却。\n水驿春回，望寄我、江南梅萼。\n拚今生，对花对酒，为伊落泪。"
}