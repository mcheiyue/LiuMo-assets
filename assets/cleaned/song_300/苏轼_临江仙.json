{
  "title": "临江仙",
  "author": "苏轼",
  "dynasty": "宋",
  "content": "细马远驮双侍女，青巾玉带红靴。\n溪山好处便为家。\n谁知巴峡路，却见洛城花。\n面旋落英飞玉蕊，人间春日初斜。\n十年不见紫云车。\n龙丘新洞府，铅鼎养丹砂。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "临江仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"细马远驮双侍女，青巾玉带红靴。\", \"溪山好处便为家。\", \"谁知巴峡路，却见洛城花。\", \"面旋落英飞玉蕊，人间春日初斜。\", \"十年不见紫云车。\", \"龙丘新洞府，铅鼎养丹砂。\"]}]}",
  "display_content": "细马远驮双侍女，青巾玉带红靴。\n溪山好处便为家。\n谁知巴峡路，却见洛城花。\n面旋落英飞玉蕊，人间春日初斜。\n十年不见紫云车。\n龙丘新洞府，铅鼎养丹砂。"
}