{
  "title": "高阳台",
  "author": "张炎",
  "dynasty": "宋",
  "content": "接叶巢莺，平波卷絮，断桥斜日归船。\n能几番游，看花又是明年。\n东风且伴蔷薇住，到蔷薇、春已堪怜。\n更凄然。\n万绿西泠，一抹荒烟。\n当年燕子知何处，但苔深韦曲，草暗斜川。\n见说新愁，如今也到鸥边。\n无心再续笙歌梦，掩重门、浅醉闲眠。\n莫开帘。\n怕见飞花，怕听啼鹃。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "高阳台",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"接叶巢莺，平波卷絮，断桥斜日归船。\", \"能几番游，看花又是明年。\", \"东风且伴蔷薇住，到蔷薇、春已堪怜。\", \"更凄然。\", \"万绿西泠，一抹荒烟。\", \"当年燕子知何处，但苔深韦曲，草暗斜川。\", \"见说新愁，如今也到鸥边。\", \"无心再续笙歌梦，掩重门、浅醉闲眠。\", \"莫开帘。\", \"怕见飞花，怕听啼鹃。\"]}]}",
  "display_content": "接叶巢莺，平波卷絮，断桥斜日归船。\n能几番游，看花又是明年。\n东风且伴蔷薇住，到蔷薇、春已堪怜。\n更凄然。\n万绿西泠，一抹荒烟。\n当年燕子知何处，但苔深韦曲，草暗斜川。\n见说新愁，如今也到鸥边。\n无心再续笙歌梦，掩重门、浅醉闲眠。\n莫开帘。\n怕见飞花，怕听啼鹃。"
}