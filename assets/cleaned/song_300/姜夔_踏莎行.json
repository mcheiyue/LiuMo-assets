{
  "title": "踏莎行",
  "author": "姜夔",
  "dynasty": "宋",
  "content": "燕燕轻盈，莺莺娇软。\n分明又向华胥见。\n夜长争得薄情知，春初早被相思染。\n别后书辞，别时针线。\n离魂暗逐郎行远。\n淮南皓月冷千山，冥冥归去无人管。",
  "type": "词",
  "tags": [
    "宋词三百首",
    "词",
    "乐府",
    "ci"
  ],
  "source": "song_300",
  "original_title": "踏莎行",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"燕燕轻盈，莺莺娇软。\", \"分明又向华胥见。\", \"夜长争得薄情知，春初早被相思染。\", \"别后书辞，别时针线。\", \"离魂暗逐郎行远。\", \"淮南皓月冷千山，冥冥归去无人管。\"]}]}",
  "display_content": "燕燕轻盈，莺莺娇软。\n分明又向华胥见。\n夜长争得薄情知，春初早被相思染。\n别后书辞，别时针线。\n离魂暗逐郎行远。\n淮南皓月冷千山，冥冥归去无人管。"
}