{
  "title": "谢池春",
  "author": "李之仪",
  "dynasty": "宋",
  "content": "残寒销尽，疏雨过、清明后。\n花径敛馀红，风沼萦新皱。\n乳燕穿庭户，飞絮沾襟袖。\n正佳时，仍晚昼。\n著人滋味，真个浓如酒。\n频移带眼，空只恁、厌厌瘦。\n不见又思量，见了还依旧。\n为问频相见，何似长相守。\n天不老，人未偶。\n且将此恨，分付庭前柳。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "谢池春",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"残寒销尽，疏雨过、清明后。\", \"花径敛馀红，风沼萦新皱。\", \"乳燕穿庭户，飞絮沾襟袖。\", \"正佳时，仍晚昼。\", \"著人滋味，真个浓如酒。\", \"频移带眼，空只恁、厌厌瘦。\", \"不见又思量，见了还依旧。\", \"为问频相见，何似长相守。\", \"天不老，人未偶。\", \"且将此恨，分付庭前柳。\"]}]}",
  "display_content": "残寒销尽，疏雨过、清明后。\n花径敛馀红，风沼萦新皱。\n乳燕穿庭户，飞絮沾襟袖。\n正佳时，仍晚昼。\n著人滋味，真个浓如酒。\n频移带眼，空只恁、厌厌瘦。\n不见又思量，见了还依旧。\n为问频相见，何似长相守。\n天不老，人未偶。\n且将此恨，分付庭前柳。"
}