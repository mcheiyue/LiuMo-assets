{
  "title": "望湘人",
  "author": "贺铸",
  "dynasty": "宋",
  "content": "厌莺声到枕，花气动帘，醉魂愁梦相半。\n被惜馀薰，带惊剩眼。\n几许伤春春晚。\n泪竹痕鲜，佩兰香老，湘天浓暖。\n记小江、风月佳时，屡约非烟游伴。\n须信鸾弦易断。\n奈云和再鼓，曲终人远。\n认罗袜无踪，旧处弄波清浅。\n青翰棹舣，白苹洲畔。\n尽木临皋飞观。\n不解寄、一字相思，幸有归来双燕。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "望湘人",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"厌莺声到枕，花气动帘，醉魂愁梦相半。\", \"被惜馀薰，带惊剩眼。\", \"几许伤春春晚。\", \"泪竹痕鲜，佩兰香老，湘天浓暖。\", \"记小江、风月佳时，屡约非烟游伴。\", \"须信鸾弦易断。\", \"奈云和再鼓，曲终人远。\", \"认罗袜无踪，旧处弄波清浅。\", \"青翰棹舣，白苹洲畔。\", \"尽木临皋飞观。\", \"不解寄、一字相思，幸有归来双燕。\"]}]}",
  "display_content": "厌莺声到枕，花气动帘，醉魂愁梦相半。\n被惜馀薰，带惊剩眼。\n几许伤春春晚。\n泪竹痕鲜，佩兰香老，湘天浓暖。\n记小江、风月佳时，屡约非烟游伴。\n须信鸾弦易断。\n奈云和再鼓，曲终人远。\n认罗袜无踪，旧处弄波清浅。\n青翰棹舣，白苹洲畔。\n尽木临皋飞观。\n不解寄、一字相思，幸有归来双燕。"
}