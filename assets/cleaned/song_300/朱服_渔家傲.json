{
  "title": "渔家傲",
  "author": "朱服",
  "dynasty": "宋",
  "content": "小雨廉纤风细细。\n万家杨柳轻烟里。\n恋树湿花飞不起。\n愁无比。\n和春付与西流水。\n九十光阴能有几。\n金龟解尽留无计。\n寄语东城沽酒市。\n拼一醉。\n而今乐事他年泪。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "渔家傲",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"小雨廉纤风细细。\", \"万家杨柳轻烟里。\", \"恋树湿花飞不起。\", \"愁无比。\", \"和春付与西流水。\", \"九十光阴能有几。\", \"金龟解尽留无计。\", \"寄语东城沽酒市。\", \"拼一醉。\", \"而今乐事他年泪。\"]}]}",
  "display_content": "小雨廉纤风细细。\n万家杨柳轻烟里。\n恋树湿花飞不起。\n愁无比。\n和春付与西流水。\n九十光阴能有几。\n金龟解尽留无计。\n寄语东城沽酒市。\n拼一醉。\n而今乐事他年泪。"
}