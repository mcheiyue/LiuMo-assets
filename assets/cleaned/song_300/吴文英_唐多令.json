{
  "title": "唐多令",
  "author": "吴文英",
  "dynasty": "宋",
  "content": "何处合成愁。\n离人心上秋。\n纵芭蕉、不雨也飕飕。\n都道晚凉天气好，有明月、怕登楼。\n年事梦中休。\n花空烟水流。\n燕辞归、客尚淹留。\n垂柳不萦裙带住，漫长是、系行舟。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "唐多令",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"何处合成愁。\", \"离人心上秋。\", \"纵芭蕉、不雨也飕飕。\", \"都道晚凉天气好，有明月、怕登楼。\", \"年事梦中休。\", \"花空烟水流。\", \"燕辞归、客尚淹留。\", \"垂柳不萦裙带住，漫长是、系行舟。\"]}]}",
  "display_content": "何处合成愁。\n离人心上秋。\n纵芭蕉、不雨也飕飕。\n都道晚凉天气好，有明月、怕登楼。\n年事梦中休。\n花空烟水流。\n燕辞归、客尚淹留。\n垂柳不萦裙带住，漫长是、系行舟。"
}