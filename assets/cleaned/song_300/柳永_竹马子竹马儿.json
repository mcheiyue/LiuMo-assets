{
  "title": "竹马子・竹马儿",
  "author": "柳永",
  "dynasty": "宋",
  "content": "登孤垒荒凉，危亭旷望，静临烟渚。\n对雌霓挂雨，雄风拂槛，微收烦暑。\n渐觉一叶惊秋，残蝉噪晚，素商时序。\n览景想前欢，指神京，非雾非烟深处。\n向此成追感，新愁易积，故人难聚。\n凭高尽日凝伫。\n赢得消魂无语。\n极目霁霭霏微，暝鸦零乱，萧索江城暮。\n南楼画角，又送残阳去。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "竹马子・竹马儿",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"登孤垒荒凉，危亭旷望，静临烟渚。\", \"对雌霓挂雨，雄风拂槛，微收烦暑。\", \"渐觉一叶惊秋，残蝉噪晚，素商时序。\", \"览景想前欢，指神京，非雾非烟深处。\", \"向此成追感，新愁易积，故人难聚。\", \"凭高尽日凝伫。\", \"赢得消魂无语。\", \"极目霁霭霏微，暝鸦零乱，萧索江城暮。\", \"南楼画角，又送残阳去。\"]}]}",
  "display_content": "登孤垒荒凉，危亭旷望，静临烟渚。\n对雌霓挂雨，雄风拂槛，微收烦暑。\n渐觉一叶惊秋，残蝉噪晚，素商时序。\n览景想前欢，指神京，非雾非烟深处。\n向此成追感，新愁易积，故人难聚。\n凭高尽日凝伫。\n赢得消魂无语。\n极目霁霭霏微，暝鸦零乱，萧索江城暮。\n南楼画角，又送残阳去。"
}