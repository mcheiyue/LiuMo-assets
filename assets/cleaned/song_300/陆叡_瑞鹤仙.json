{
  "title": "瑞鹤仙",
  "author": "陆叡",
  "dynasty": "宋",
  "content": "湿云黏雁影。\n望征路愁迷，离绪难整。\n千金买光景。\n但疏钟催晓，乱鸦啼暝。\n花悰暗省。\n许多情、相逢梦境。\n便行云、都不归来，也合寄将音信。\n孤迥。\n盟鸾心在，跨鹤程高，后期无准。\n情丝待翦。\n翻惹得，旧时恨。\n怕天教何处，参差双燕，还染残朱剩粉。\n对菱花、与说相思，看谁瘦损。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "瑞鹤仙",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"湿云黏雁影。\", \"望征路愁迷，离绪难整。\", \"千金买光景。\", \"但疏钟催晓，乱鸦啼暝。\", \"花悰暗省。\", \"许多情、相逢梦境。\", \"便行云、都不归来，也合寄将音信。\", \"孤迥。\", \"盟鸾心在，跨鹤程高，后期无准。\", \"情丝待翦。\", \"翻惹得，旧时恨。\", \"怕天教何处，参差双燕，还染残朱剩粉。\", \"对菱花、与说相思，看谁瘦损。\"]}]}",
  "display_content": "湿云黏雁影。\n望征路愁迷，离绪难整。\n千金买光景。\n但疏钟催晓，乱鸦啼暝。\n花悰暗省。\n许多情、相逢梦境。\n便行云、都不归来，也合寄将音信。\n孤迥。\n盟鸾心在，跨鹤程高，后期无准。\n情丝待翦。\n翻惹得，旧时恨。\n怕天教何处，参差双燕，还染残朱剩粉。\n对菱花、与说相思，看谁瘦损。"
}