{
  "title": "风流子",
  "author": "周邦彦",
  "dynasty": "宋",
  "content": "新绿小池塘。\n风帘动，碎影舞斜阳。\n羡金屋去来，旧时巢燕，土花缭绕，前度莓墙。\n绣阁凤帏深几许，曾听得理丝簧。\n欲说又休，虑乖芳信，未歌先咽，愁近清觞。\n遥知新妆了，开朱户，应自待月西厢。\n最苦梦魂，今宵不到伊行。\n问甚时说与，佳音密耗，寄将秦镜，偷换韩香。\n天便教人，霎时厮见何妨。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "风流子",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"新绿小池塘。\", \"风帘动，碎影舞斜阳。\", \"羡金屋去来，旧时巢燕，土花缭绕，前度莓墙。\", \"绣阁凤帏深几许，曾听得理丝簧。\", \"欲说又休，虑乖芳信，未歌先咽，愁近清觞。\", \"遥知新妆了，开朱户，应自待月西厢。\", \"最苦梦魂，今宵不到伊行。\", \"问甚时说与，佳音密耗，寄将秦镜，偷换韩香。\", \"天便教人，霎时厮见何妨。\"]}]}",
  "display_content": "新绿小池塘。\n风帘动，碎影舞斜阳。\n羡金屋去来，旧时巢燕，土花缭绕，前度莓墙。\n绣阁凤帏深几许，曾听得理丝簧。\n欲说又休，虑乖芳信，未歌先咽，愁近清觞。\n遥知新妆了，开朱户，应自待月西厢。\n最苦梦魂，今宵不到伊行。\n问甚时说与，佳音密耗，寄将秦镜，偷换韩香。\n天便教人，霎时厮见何妨。"
}