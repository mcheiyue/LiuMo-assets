{
  "title": "八归",
  "author": "史达祖",
  "dynasty": "宋",
  "content": "秋江带雨，寒沙萦水，人瞰画阁愁独。\n烟蓑散响惊诗思，还被乱鸥飞去，秀句难续。\n冷眼尽归图画上，认隔岸、微茫云屋。\n想半属、渔市樵村，欲暮竞然竹。\n须信风流未老，凭持酒、慰此凄凉心目。\n一鞭南陌，几篙官渡，赖有歌眉舒绿。\n只匆匆眺远，早觉闲愁挂乔木。\n应难奈，故人天际，望彻淮山，相思无雁足。",
  "type": "词",
  "tags": [
    "宋词三百首",
    "词",
    "ci"
  ],
  "source": "song_300",
  "original_title": "八归",
  "layout_strategy": "FLOW_VARYING",
  "content_json": "{\"paragraphs\": [{\"type\": \"main\", \"lines\": [\"秋江带雨，寒沙萦水，人瞰画阁愁独。\", \"烟蓑散响惊诗思，还被乱鸥飞去，秀句难续。\", \"冷眼尽归图画上，认隔岸、微茫云屋。\", \"想半属、渔市樵村，欲暮竞然竹。\", \"须信风流未老，凭持酒、慰此凄凉心目。\", \"一鞭南陌，几篙官渡，赖有歌眉舒绿。\", \"只匆匆眺远，早觉闲愁挂乔木。\", \"应难奈，故人天际，望彻淮山，相思无雁足。\"]}]}",
  "display_content": "秋江带雨，寒沙萦水，人瞰画阁愁独。\n烟蓑散响惊诗思，还被乱鸥飞去，秀句难续。\n冷眼尽归图画上，认隔岸、微茫云屋。\n想半属、渔市樵村，欲暮竞然竹。\n须信风流未老，凭持酒、慰此凄凉心目。\n一鞭南陌，几篙官渡，赖有歌眉舒绿。\n只匆匆眺远，早觉闲愁挂乔木。\n应难奈，故人天际，望彻淮山，相思无雁足。"
}